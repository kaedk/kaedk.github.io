<?xml version="1.0" encoding="utf-8"?><feed xmlns="http://www.w3.org/2005/Atom" ><generator uri="https://jekyllrb.com/" version="3.9.0">Jekyll</generator><link href="http://localhost:4000/feed.xml" rel="self" type="application/atom+xml" /><link href="http://localhost:4000/" rel="alternate" type="text/html" /><updated>2020-12-02T15:17:16+01:00</updated><id>http://localhost:4000/feed.xml</id><title type="html">Blog prawniczy — Edyta Kuś</title><subtitle>Blog adwokatki z Wrocławia. W każdą środę i piątek umieszczam wpis starający się możliwie ludzkim językiem wyjaśniać codzienne problemy prawne.
</subtitle><entry><title type="html">Ochrona konsumenta w polskim prawie. Klauzule niedozwolone.</title><link href="http://localhost:4000/klauzuleniedozwolone" rel="alternate" type="text/html" title="Ochrona konsumenta w polskim prawie. Klauzule niedozwolone." /><published>2020-12-02T00:00:00+01:00</published><updated>2020-12-02T00:00:00+01:00</updated><id>http://localhost:4000/Ochrona%20konsumenta</id><content type="html" xml:base="http://localhost:4000/klauzuleniedozwolone">&lt;h4 id=&quot;kim-jest-konsument&quot;&gt;Kim jest konsument?&lt;/h4&gt;
&lt;p&gt;Konsumentem jest &lt;strong&gt;osoba, która dokonuje z przedsiębiorcą oznaczonej czynności prawnej, jeżeli czynność ta nie jest bezpośrednio związana z jej działalnością gospodarczą lub zawodową&lt;/strong&gt;.&lt;/p&gt;

&lt;p&gt;Najistotniejszym elementem definicji konsumenta jest brak bezpośredniego związku czynności prawnej z działalnością gospodarczą lub zawodową. Konsumentem będzie więc osoba, która podejmuje czynność w celu zaspokojenia swoich potrzeb osobistych, potrzeb rodziny, domowników, przyjaciół czy znajomych. Nie zawsze łatwo jest określić czy dana czynność ma bezpośredni związek z wykonywaniem zawodu lub prowadzeniem działalności gospodarczej, ale dla uproszczenia można przyjąć, że konsumentem będzie osoba, która przez podjęcie danej czynności chce zapewnić funkcjonowanie gospodarstwa domowego. Warto wiedzieć, że statusu konsumenta nie pozbawia pośredni związek pomiędzy czynnością a działalnością gospodarczą (zawodową). Osoba, która kupiła samochód, którym będzie jeździć prywatnie (np. do rodziców na niedzielny obiad) i zawodowo (np. na poniedziałkowe spotkanie z klientem) wciąż będzie konsumentem.&lt;/p&gt;

&lt;p&gt;Co istotne, bez znaczenia pozostają osobiste kwalifikacje konsumenta. Dana &lt;strong&gt;osoba może mieć wysokie kompetencje merytoryczne, może świadomie podejmować ryzyko, ale nadal będzie konsumentem, jeśli tylko dokonuje czynności bez związku ze swoją działalnością gospodarczą lub zawodową&lt;/strong&gt;.&lt;/p&gt;

&lt;h4 id=&quot;jakie-postanowienia-nie-mogą-znaleźć-się-w-umowie-z-konsumentem&quot;&gt;Jakie postanowienia nie mogą znaleźć się w umowie z konsumentem?&lt;/h4&gt;
&lt;p&gt;Postanowieniami niedozwolonymi będą wszystkie te &lt;strong&gt;postanowienia, które kształtują prawa i obowiązki konsumenta w sposób sprzeczny z dobrymi obyczajami, rażąco naruszając jego interesy&lt;/strong&gt;. Uznanie postanowienia za niedozwolone wymaga spełnienia obu tych przesłanek. W orzecznictwie wskazuje się przy tym, że z reguły rażące naruszenie interesu konsumenta jest naruszeniem dobrych obyczajów, ale nie zawsze zachowanie sprzeczne z dobrymi obyczajami rażąco narusza interes konsumenta.&lt;/p&gt;

&lt;p&gt;Dobre obyczaje narusza postępowanie, którego celem jest zdezorientowanie konsumenta, wykorzystanie jego niewiedzy lub naiwności czy ukształtowanie stosunku prawnego z naruszeniem zasady równości stron. Innymi słowy, dobre obyczaje narusza postępowanie &lt;strong&gt;nieuczciwe, nierzetelne, sprzeczne z akceptowanymi standardami działania&lt;/strong&gt;.&lt;/p&gt;

&lt;p&gt;Za działania rażąco naruszające interesy konsumenta należy natomiast uznać te, które są dla konsumenta &lt;strong&gt;niekorzystne finansowo, wiążą się z nadmiernym wysiłkiem organizacyjnym, polegają na nierzetelnym traktowaniu, wprowadzaniu w błąd czy naruszaniu prywatności&lt;/strong&gt;.&lt;/p&gt;

&lt;h4 id=&quot;kiedy-w-umowie-może-znaleźć-się-zapis-naruszający-interesy-konsumenta&quot;&gt;Kiedy w umowie może znaleźć się zapis naruszający interesy konsumenta?&lt;/h4&gt;
&lt;p&gt;Odpowiedź na to pytanie jest prosta - zapis naruszający interesy konsumenta może znaleźć się w umowie &lt;strong&gt;wtedy, kiedy był on negocjowany z konsumentem&lt;/strong&gt;. Klauzula niedozwolona może znaleźć się w umowie wyłącznie wtedy, kiedy konsument miał rzeczywisty wpływ nie tyle na brzmienie umowy w ogólności, co na treść tego konkretnego zapisu.&lt;/p&gt;

&lt;p&gt;Wszędzie tam, gdzie konsument otrzymał do podpisu wzorzec umowy, względnie mógł wybrać między kilkoma obowiązującymi u przedsiębiorcy wzorcami, nie możemy mowić o indywidualnym uzgodnieniu. Co ważne, jeżeli jako przedsiębiorca pozostajemy w sporze z konsumentem, to my musimy wykazać, że indywidualnie wynegocjowaliśmy z nim takie brzmienie umowy (np. okazać w sądzie korespondencję).&lt;/p&gt;

&lt;p&gt;Poza tym, za niedozwolone nie mogą być uznane postanowienia określające główne świadczenia stron, o ile zostały sformułowane w sposób jednoznaczny.&lt;/p&gt;

&lt;h4 id=&quot;jak-zidentyfikować-klauzulę-niedozwoloną&quot;&gt;Jak zidentyfikować klauzulę niedozwoloną?&lt;/h4&gt;
&lt;p&gt;W pierwszej kolejności należy podjąć próbę oceny czy postanowienie jest nieuczciwe, nierzetelne, naraża konsumenta na stratę finansową lub godzi w jego prywatność. Innymi słowy, oceniamy czy postanowienie to jest z punktu widzenia konsumenta sprawiedliwe. Oceny dokonuje się według stanu z chwili zawarcia umowy, z uwzględnieniem wszystkich okoliczności towarzyszących jej podpisaniu.&lt;/p&gt;

&lt;p&gt;Jeżeli podejrzewamy, że w naszej umowie znalazło się niedozwolone postanowienie, &lt;strong&gt;możemy przeprowadzić prosty test - zastanowić się czy zgodzilibyśmy się na taki zapis, gdybyśmy mieli możliwość negocjowania umowy. Jeżeli odpowiedź na to pytanie jest przecząca, to mamy do czynienia z postanowieniem niedozwolonym&lt;/strong&gt;. Oczywiście test zadziała wyłącznie wtedy, kiedy będziemy sprawę oceniać możliwie obiektywnie.&lt;/p&gt;

&lt;p&gt;W pewnych przypadkach ocena czy dana klauzula jest niedozwolona może nastręczać problemów. Ustawodawca jakby zdawał sobie z tego sprawę i w art. 385[1] Kodeksu cywilnego umieścił katalog postanowień niedozwolonych. Jest on dość obszerny, więc ograniczę się tutaj  jedynie do podania kilku przykładów klauzul naruszających interesy konsumenta: ograniczenie odpowiedzialności za szkody na osobie, nałożenie na konsumenta rażąco wygórowanej kary umownej czy wyłączenie jurysdykcji sądów polskich. Jeśli oceniana przez nas klauzula będzie znajdować się w przywołanym przepisie, to możemy ja uznać za niedozwoloną.&lt;/p&gt;

&lt;p&gt;Wątpliwości może też rozwiać skorzystanie z &lt;strong&gt;rejestru klauzul niedozwolonych prowadzonego przez Prezesa Urzędu Ochrony Konkurencji i Konsumentów&lt;/strong&gt;. W tym właśnie rejestrze znalazły się &lt;strong&gt;zapisy przewidujące wygórowane opłaty za likwidację tzw. polisolokat&lt;/strong&gt; czy &lt;strong&gt;postanowienia dające bankom prawo do dowolnego ustalania kursu franka szwajcarskiego&lt;/strong&gt;.&lt;/p&gt;

&lt;h4 id=&quot;jakie-są-konsekwencje-zawarcia-w-umowie-z-konsumentem-niedozwolonego-postanowienia&quot;&gt;Jakie są konsekwencje zawarcia w umowie z konsumentem niedozwolonego postanowienia?&lt;/h4&gt;
&lt;p&gt;&lt;strong&gt;Postanowienie niedozwolone nie wiąże konsumenta&lt;/strong&gt;. Co istotne, &lt;strong&gt;umowa w pozostałym zakresie jest ważna&lt;/strong&gt; i strony nadal mają obowiązek ją wykonać. Nie stosuje się jedynie tego zapisu, który narusza interesy konsumenta. Wyjątek zachodzi wtedy, kiedy umowa - bez usuniętego zapisu - nie może być wykonana w ogóle.&lt;/p&gt;

&lt;p&gt;Kontroli zgodności postanowienia z dobrymi obyczajami dokonuje sąd. Jeżeli zatem chcemy ochrony, to musimy wytoczyć powództwo. Warto wiedzieć, że istnieje jeden wyjątek od tej reguły. Jeśli postanowienie stosowane we wzorcach przez podmiot X zostało wpisane do rejestru klauzul niedozwolonych prowadzonego przez Prezesa Urzędu Ochrony Konkurencji i Konsumentów, to na ten fakt mogą powoływać się wszyscy konsumenci, którzy zawarli umowę z podmiotem X (nie muszą wnosić odrębnych pozwów).&lt;/p&gt;

&lt;p&gt;Pamiętajmy również, że niestosowanie się do prawomocnego orzeczenia sądu w przedmiocie postanowień wzorca umownego jest wykroczeniem zagrożonym karą grzywny.&lt;/p&gt;

&lt;h4 id=&quot;dlaczego-we-wzorcach-umów-przeznaczonych-dla-konsumentów-warto-unikać-niejasności&quot;&gt;Dlaczego we wzorcach umów przeznaczonych dla konsumentów warto unikać niejasności?&lt;/h4&gt;
&lt;p&gt;Każdy wzorzec powinien zawierać postanowienia zrozumiałe i jednoznaczne (zasada transparentności wzorca). Wzorce przeznaczone do stosowania w relacjach z konsumentami powinny być przygotowane ze szczególną dbałością o precyzyjne brzmienie zapisów. Wszelkie &lt;strong&gt;niejednoznaczności rozstrzyga się bowiem na korzyść konsumenta&lt;/strong&gt;.&lt;/p&gt;

&lt;p&gt;Jeżeli mamy wątpliwości czy sporządzony przez nas wzorzec (np. regulamin sklepu internetowego) jest transparentny i wolny od klauzul niedozwolonych, poprośmy o poradę adwokata.&lt;/p&gt;

&lt;p&gt;Wpis zilustrowano obrazem Józefa Pankiewicza &lt;em&gt;„Targ na kwiaty przed kościołem św. Magdaleny w Paryżu”&lt;/em&gt;. Obraz powstał w 1890 roku, aktualnie znajduje się w Muzeum Narodowym w Poznaniu.&lt;/p&gt;</content><author><name>Edyta Kuś</name></author><summary type="html">Kim jest konsument? Konsumentem jest osoba, która dokonuje z przedsiębiorcą oznaczonej czynności prawnej, jeżeli czynność ta nie jest bezpośrednio związana z jej działalnością gospodarczą lub zawodową.</summary><media:thumbnail xmlns:media="http://search.yahoo.com/mrss/" url="http://localhost:4000/img/klauzuleniedozwolone.jpg" /><media:content medium="image" url="http://localhost:4000/img/klauzuleniedozwolone.jpg" xmlns:media="http://search.yahoo.com/mrss/" /></entry><entry><title type="html">Obowiązek alimentacyjny.</title><link href="http://localhost:4000/obowiazekalimentacyjny" rel="alternate" type="text/html" title="Obowiązek alimentacyjny." /><published>2020-11-27T00:00:00+01:00</published><updated>2020-11-27T00:00:00+01:00</updated><id>http://localhost:4000/alimenty</id><content type="html" xml:base="http://localhost:4000/obowiazekalimentacyjny">&lt;h4 id=&quot;jaki-jest-zakres-obowiązku-alimentacyjnego&quot;&gt;Jaki jest zakres obowiązku alimentacyjnego?&lt;/h4&gt;
&lt;p&gt;Realizacja obowiązku alimentacyjnego polega na dostarczaniu uprawnionemu potrzebnych mu &lt;strong&gt;środków utrzymania&lt;/strong&gt;, a w przypadku małoletnich uprawnionych - również &lt;strong&gt;środków wychowania&lt;/strong&gt;.&lt;/p&gt;

&lt;p&gt;Zakres świadczeń alimentacyjnych &lt;strong&gt;zależy od usprawiedliwionych potrzeb uprawnionego oraz od zarobkowych i majątkowych możliwości zobowiązanego&lt;/strong&gt;. Nadto, wykonywanie obowiązku alimentacyjnego względem dziecka, które nie jest jeszcze w stanie utrzymać się samodzielnie albo wobec osoby niepełnosprawnej, może polegać w całości lub w części na osobistych staraniach o utrzymanie lub wychowanie uprawnionego (np. zapewnienie uprawnionemu mieszkania, opieki lekarskiej i domowej).&lt;/p&gt;

&lt;p&gt;Jak wynika z powyższego, na wysokość alimentów wpływają dwa czynniki: usprawiedliwione potrzeby uprawnionego (nie uwzględnia się potrzeb &lt;em&gt;„nieusprawiedliwionych”&lt;/em&gt; - nauki kolejnego języka obcego, wyjazdów na drogie zagraniczne wakacje, luksusowych ubrań) oraz możliwości zarobkowe i majątkowe zobowiązanego (ocenia się możliwości, a nie realne zarobki, co oznacza, że zobowiązany celowo podejmujący pracę poniżej swoich kwalifikacji może zostać oceniony tak, jak gdyby pracował i zarabiał zgodnie ze swoim wykształceniem i doświadczeniem). Poza tym, jeżeli osoba zobowiązana do alimentów pozbyła się bez ważnego powodu - w okresie 3 lat przed rozpoczęciem postępowania sądowego - swego majątku lub zrezygnowała z pracy, to sąd ustali wysokość alimentów tak, jak gdyby ta zmiana nie nastąpiła.&lt;/p&gt;

&lt;p&gt;Wysokość świadczenia alimentacyjnego określa się więc &lt;strong&gt;indywidualnie w każdym konkretnym przypadku&lt;/strong&gt; - inaczej będzie się kształtować obowiązek alimentacyjny względem dziecka zdrowego, inaczej względem dziecka chorego, a jeszcze inaczej względem byłego małżonka lub rodzica. Pamietajmy, że celem alimentów nie jest &lt;em&gt;„ukaranie”&lt;/em&gt; zobowiązanego, a zaspokojenie potrzeb uprawnionego.&lt;/p&gt;

&lt;h4 id=&quot;co-nie-wpływa-na-zakres-obowiązku-alimentacyjnego&quot;&gt;Co nie wpływa na zakres obowiązku alimentacyjnego?&lt;/h4&gt;
&lt;p&gt;Na zakres obowiązku alimentacyjnego nie wpływają &lt;strong&gt;świadczenia z pomocy społecznej&lt;/strong&gt;, &lt;strong&gt;świadczenia z funduszu alimentacyjnego&lt;/strong&gt;, a także &lt;strong&gt;świadczenia dla rodziny zastępczej&lt;/strong&gt;. Ponadto, na zakres obowiązku alimentacyjnego nie wpływa rodzicielskie świadczenie uzupełniające, czyli tzw. &lt;strong&gt;500+&lt;/strong&gt;. Wszystkie te świadczenia, nawet jeżeli są pobierane przez uprawnionego lub jego przedstawiciela ustawowego, pomija się przy ustalaniu wysokości alimentów.&lt;/p&gt;

&lt;h4 id=&quot;kogo-obciąża-obowiązek-alimentacyjny&quot;&gt;Kogo obciąża obowiązek alimentacyjny?&lt;/h4&gt;
&lt;p&gt;Obowiązek alimentacyjny obciąża przede wszystkim &lt;strong&gt;krewnych w linii prostej&lt;/strong&gt; (tj. wstępnych i zstępnych) oraz &lt;strong&gt;rodzeństwo&lt;/strong&gt;. Jeżeli wymagają tego zasady współżycia społecznego, obowiązek alimentacyjny może obciążać również &lt;strong&gt;ojczymów&lt;/strong&gt;, &lt;strong&gt;macochy&lt;/strong&gt; i &lt;strong&gt;pasierbów&lt;/strong&gt;.&lt;/p&gt;

&lt;p&gt;Poza tym, obowiązek alimentacyjny może obciążać &lt;strong&gt;byłego małżonka&lt;/strong&gt;. Będzie tak po pierwsze wtedy, kiedy jeden z byłych małżonków pozostaje w niedostatku, po drugie zaś wtedy, gdy jeden małżonek jest wyłącznie winny rozpadu pożycia, a poziom życia małżonka niewinnego zmalał po rozwodzie.&lt;/p&gt;

&lt;p&gt;Pamiętajmy, że obowiązek alimentacyjny obciąża zstępnych przed wstępnymi, a wstępnych przed rodzeństwem. Jeżeli jest kilku zstępnych lub wstępnych - obciąża bliższych stopniem przed dalszymi. Krewnych w tym samym stopniu obciąża obowiązek alimentacyjny w częściach odpowiadających ich możliwościom zarobkowym i majątkowym. Były małżonek jest natomiast obowiązany do alimentacji w pierwszej kolejności.&lt;/p&gt;

&lt;p&gt;Obowiązek alimentacyjny zobowiązanego w dalszej kolejności powstaje dopiero wtedy, gdy nie ma osoby zobowiązanej w bliższej kolejności albo gdy nie jest możliwe uzyskanie od takiej osoby świadczeń.&lt;/p&gt;

&lt;p&gt;Dla przykładu, osoba X posiada sporą rodzinę: dziadków, rodziców, dorosłe dzieci, rodzeństwo i byłego małżonka. Jeżeli popadnie w niedostatek, to będzie mogła żądać alimentów w pierwszej kolejności od byłego małżonka, a następnie od dzieci, rodziców, dziadków, a dopiero na końcu od rodzeństwa.&lt;/p&gt;

&lt;h4 id=&quot;kiedy-można-przestać-płacić-na-dziecko&quot;&gt;Kiedy można przestać &lt;em&gt;„płacić na dziecko”&lt;/em&gt;?&lt;/h4&gt;
&lt;p&gt;Dopóki &lt;strong&gt;dziecko jest niepełnoletnie, rodzic nie może uchylić się od swego obowiązku alimentacyjnego&lt;/strong&gt;, niezależnie od okoliczności. Bez znaczenia pozostaje, czy mamy z dzieckiem dobre relacje oraz, jakie są zarobki drugiego rodzica.&lt;/p&gt;

&lt;p&gt;Ogółem można powiedzieć, że rodzice są zobowiązani do świadczeń alimentacyjnych względem dziecka, które nie jest jeszcze w stanie utrzymać się samodzielnie, nawet jeżeli jest już pełnoletnie. Inaczej rzecz będzie wyglądać w przypadku dziecka, które po ukończeniu liceum pójdzie do pracy, a inaczej w przypadku dziecka, które rozpocznie studia i nie będzie mogło pracować na pełen etat. Z obowiązku alimentacyjnego nie zwalnia automatycznie ani ukończenie przez dziecko oznaczonego roku życia, ani nawet podjęcie przez dziecko pracy.&lt;/p&gt;

&lt;p&gt;Rodzic może jednak uchylić się od świadczeń alimentacyjnych na rzecz dziecka pełnoletniego, jeżeli &lt;strong&gt;świadczenia te są połączone z nadmiernym dla niego uszczerbkiem&lt;/strong&gt;,  albo, jeśli &lt;strong&gt;dziecko nie dokłada starań w celu uzyskania możliwości samodzielnego utrzymania się&lt;/strong&gt; (np. zostaje skreślone z listy studentów). Rodzic może zaprzestać płacenia alimentów również wtedy, kiedy &lt;strong&gt;dziecko ma majątek&lt;/strong&gt;, który przynosi dochody wystarczające na pokrycie kosztów jego utrzymania.&lt;/p&gt;

&lt;h4 id=&quot;czy-z-powodu-pandemii-można-żądać-zmniejszenia-alimentów&quot;&gt;Czy z powodu pandemii można żądać zmniejszenia alimentów?&lt;/h4&gt;
&lt;p&gt;Zmniejszenia alimentów &lt;strong&gt;można żądać w razie zmiany stosunków&lt;/strong&gt;. Za zmianę stosunków będzie uważana jakakolwiek zmiana w sferze możliwości zarobkowych i majątkowych zobowiązanego oraz w zakresie usprawiedliwionych potrzeb uprawnionego. Jeżeli zobowiązany bez swojej winy straci pracę lub inne źródło dochodu, to może z tego powodu żądać zmniejszenia alimentów, które płaci na rzecz innej osoby.&lt;/p&gt;

&lt;p&gt;Oznacza to, że &lt;strong&gt;jeśli z powodu pandemii straciliśmy pracę lub nasza działalność przestała przynosić dochody, to możemy starać się o zmniejszenie świadczeń alimentacyjnych&lt;/strong&gt;. Pamiętajmy jednak, że będziemy musieli wykazać w sądzie fakt zmniejszenia się dochodów (lub zwiększenia się naszych koniecznych wydatków), bo samo wystąpienie globalnej pandemii - choć dramatyczne i niespodziewane - nie będzie prowadzić do obniżenia alimentów.&lt;/p&gt;

&lt;h4 id=&quot;czy-dziadkowie-mogą-żądać-zwrotu-alimentów-płaconych-na-wnuka&quot;&gt;Czy dziadkowie mogą żądać zwrotu alimentów płaconych na wnuka?&lt;/h4&gt;
&lt;p&gt;&lt;strong&gt;Osoba, która dostarcza uprawnionemu środków utrzymania, a nie ma takiego prawnego obowiązku, może żądać od osoby zobowiązanej do alimentów zwrotu poniesionych wydatków&lt;/strong&gt;. Zwrotu żądać mogą również osoby zobowiązane do świadczeń z tego powodu, że nie można w odpowiednim czasie tych świadczeń uzyskać od osoby, która jest zobowiązana w pierwszej kolejności.&lt;/p&gt;

&lt;p&gt;Dziadkowie mogą więc domagać się zwrotu alimentów płaconych na wnuka, jeśli płacili oni alimenty za swoje dziecko, które ignorowało sprawę (miało możliwość płacenia alimentów, ale tego zwyczajnie nie robiło), ewentualnie wtedy, kiedy tych alimentów nie można było od niego wyegzekwować (ponieważ np. ukryło swój majątek). Takie &lt;strong&gt;roszczenie przedawni się z upływem trzech lat&lt;/strong&gt;, więc lepiej się pospieszyć.&lt;/p&gt;

&lt;h4 id=&quot;czy-alimentów-można-się-zrzec&quot;&gt;Czy alimentów można się zrzec?&lt;/h4&gt;
&lt;p&gt;W orzecznictwie prezentowane jest jednolite stanowisko, zgodnie z którym &lt;strong&gt;nie jest dopuszczalne zrzeczenie się prawa do alimentów&lt;/strong&gt;. Nie jest to możliwe nawet wtedy, kiedy - w zamian za zrzeczenie się swego prawa - uprawniony otrzymuje od zobowiązanego jednorazowo dużą sumę pieniędzy.&lt;/p&gt;

&lt;p&gt;Nieco więcej kontrowersji wywołuje możliwość zrzeczenia się wymagalnych już rat alimentacyjnych, ale mimo wszystko większość prawników opowiada się za niedopuszczalnością takiego rozwiązania. Jeżeli zatem jesteśmy zobowiązani do płacenia alimentów, to odradzałabym kierowanie do uprawnionego propozycji zawarcia ugody, na mocy której zrzekłby się on alimentów w zamian za oznaczoną kwotę lub prawo.&lt;/p&gt;

&lt;p&gt;Prawo do alimentów jest prawem ściśle związanym z daną osobą, nie przechodzi na jej spadkobierców i nie może być zbyte. &lt;strong&gt;Wierzytelność z tytułu alimentów nie może być przedmiotem przelewu, egzekucji i nie może być umorzona przez potrącenie&lt;/strong&gt;.&lt;/p&gt;

&lt;h4 id=&quot;co-zrobić-kiedy-alimentów-żąda-rodzic-z-którym-nie-mamy-kontaktu-od-wielu-lat&quot;&gt;Co zrobić, kiedy alimentów żąda rodzic, z którym nie mamy kontaktu od wielu lat?&lt;/h4&gt;
&lt;p&gt;Od wykonania obowiązku alimentacyjnego &lt;strong&gt;można się uchylić, jeżeli żądanie alimentów jest sprzeczne z zasadami współżycia społecznego&lt;/strong&gt;. Żądanie alimentów od dziecka przez rodzica, który latami nie utrzymywał z dzieckiem kontaktu, sam nie płacił na nie alimentów lub znęcał się nad dzieckiem psychicznie i fizycznie, można uznać za naganne i naruszające zasady współżycia społecznego. Za takie może być uznane również żądanie alimentów przez osobę, która w sposób zawiniony doprowadziła do swego niedostatku (np. prowadziła nieodpowiedzialny tryb życia, bez powodu zrezygnowała z pracy).&lt;/p&gt;

&lt;p&gt;W stosunku do rodzeństwa zobowiązany może uchylić się od świadczeń alimentacyjnych także wtedy, kiedy są one połączone z nadmiernym uszczerbkiem dla niego lub dla jego najbliższej rodziny.&lt;/p&gt;

&lt;p&gt;Wpis zilustrowano obrazem Edgara Degasa &lt;em&gt;„Portret rodziny Bellellich”&lt;/em&gt;. Obraz powstał w latach 1958 - 1967, aktualnie znajduje się w paryskim Muzeum Orsay.&lt;/p&gt;</content><author><name>Edyta Kuś</name></author><summary type="html">Jaki jest zakres obowiązku alimentacyjnego? Realizacja obowiązku alimentacyjnego polega na dostarczaniu uprawnionemu potrzebnych mu środków utrzymania, a w przypadku małoletnich uprawnionych - również środków wychowania.</summary><media:thumbnail xmlns:media="http://search.yahoo.com/mrss/" url="http://localhost:4000/img/obowiazekalimentacyjny.jpg" /><media:content medium="image" url="http://localhost:4000/img/obowiazekalimentacyjny.jpg" xmlns:media="http://search.yahoo.com/mrss/" /></entry><entry><title type="html">Zarząd majątkiem dziecka.</title><link href="http://localhost:4000/zarzadmajatkiem" rel="alternate" type="text/html" title="Zarząd majątkiem dziecka." /><published>2020-11-25T00:00:00+01:00</published><updated>2020-11-25T00:00:00+01:00</updated><id>http://localhost:4000/zarzad_majatkiem</id><content type="html" xml:base="http://localhost:4000/zarzadmajatkiem">&lt;h4 id=&quot;jak-rodzice-powinni-zarządzać-majątkiem-dziecka&quot;&gt;Jak rodzice powinni zarządzać majątkiem dziecka?&lt;/h4&gt;
&lt;p&gt;Dziecko pozostaje aż do pełnoletności pod władzą rodzicielską, w zakresie której mieści się również uprawnienie do zarządzania majątkiem dziecka. Władza rodzicielska powinna być wykonywana tak, &lt;strong&gt;jak tego wymaga dobro dziecka i interes społeczny&lt;/strong&gt;, a zarząd majątkiem dziecka winien być sprawowany &lt;strong&gt;z zachowaniem najwyższej staranności&lt;/strong&gt;. Oznacza to, że rodzice powinni przy podejmowaniu decyzji dotyczących majątku dziecka kierować się przede wszystkim jego dobrem oraz starannie analizować wszelkie możliwe konsekwencje swoich działań. Rodzice nie mogą więc podejmować decyzji dla dziecka niekorzystnych, ryzykownych czy nieprzemyślanych.&lt;/p&gt;

&lt;p&gt;W przypadku kolizji dobra dziecka z jakimkolwiek innym dobrem (np. interesem majątkowym rodziców) pierwszeństwo należy zawsze przyznać dobru dziecka. Jeżeli zatem ryzykowna inwestycja środków należących do majątku dziecka jawi się rodzicom jako dobra okazja do zarobku, to nie oznacza jeszcze, że będzie to zgodne z dobrem dziecka, a w konsekwencji, że rodzice będą mogli inwestycji takiej dokonać.&lt;/p&gt;

&lt;p&gt;Rodzice powinni również dysponować dochodem z majątku dziecka w taki sposób, by był on przeznaczany w pierwszej kolejności na utrzymanie i wychowanie dziecka lub jego rodzeństwa. Dopiero w dalszej kolejności dochód może być przeznaczony na inne uzasadnione potrzeby rodziny (np. zakup nowej lodówki). Dochód z majątku dziecka nie może być natomiast przeznaczany na zbytki.&lt;/p&gt;

&lt;h4 id=&quot;jakie-czynności-mogą-być-podejmowane-przez-rodziców-zarządzających-majątkiem-dziecka&quot;&gt;Jakie czynności mogą być podejmowane przez rodziców zarządzających majątkiem dziecka?&lt;/h4&gt;
&lt;p&gt;Zarząd majątkiem dziecka obejmuje czynności faktyczne (np. dbanie o utrzymanie nieruchomości w niepogorszonym stanie), prawne (np. wezwanie do zapłaty czynszu najmu) i procesowe (np. wytoczenie powództwa o zapłatę zaległego czynszu).&lt;/p&gt;

&lt;p&gt;Rodzice są przedstawicielami ustawowymi dziecka pozostającego pod ich władzą rodzicielską i mogą reprezentować dziecko przy czynnościach prawnych podejmowanych w stosunku do innych osób. Warto jednak wiedzieć, że samodzielnie rodzice mogą podejmować wyłącznie decyzje &lt;strong&gt;mieszczące się w ramach zwykłego zarządu majątkiem dziecka&lt;/strong&gt;.&lt;/p&gt;

&lt;h4 id=&quot;kiedy-rodzic-nie-może-reprezentować-dziecka&quot;&gt;Kiedy rodzic nie może reprezentować dziecka?&lt;/h4&gt;
&lt;p&gt;Ustawa przewiduje kilka wyjątków od zasady, zgodnie z którą rodzic jest przedstawicielem ustawowym dziecka pozostającego pod jego władzą rodzicielską. Żadne z rodziców nie może bowiem reprezentować dziecka &lt;strong&gt;przy czynnościach prawnych między dziećmi pozostającymi pod ich władzą rodzicielską&lt;/strong&gt; oraz &lt;strong&gt;przy czynnościach prawnych między dzieckiem a jednym z rodziców lub jego małżonkiem&lt;/strong&gt;, chyba że czynność prawna polega na bezpłatnym przysporzeniu na rzecz dziecka (darowizna) albo że dotyczy należnych dziecku od drugiego z rodziców środków utrzymania i wychowania (alimenty).&lt;/p&gt;

&lt;p&gt;Zasadę tę stosuje się odpowiednio w postępowaniu przed sądem lub innym uprawnionym organem. Oznacza to, że jeden z rodziców może w imieniu dziecka złożyć przeciwko drugiemu rodzicowi pozew o alimenty należne dziecku, ale nie jest już uprawniony do złożenia pozwu o zachowek czy naprawienie szkody wyrządzonej dziecku. W takich przypadkach dziecko musi być reprezentowane przez kuratora. Co więcej, &lt;strong&gt;uprawnienie do zarządzania majątkiem dziecka może być rodzicom odebrane także przez spadkodawcę lub darczyńcę&lt;/strong&gt;, jeżeli osoby te postanowią, że przedmiotami przeznaczonymi dla dziecka rodzice nie będą mogli zarządzać.&lt;/p&gt;

&lt;h4 id=&quot;czy-rodzice-mają-obowiązek-wysłuchać-dziecka-przed-podjęciem-decyzji-co-do-jego-majątku&quot;&gt;Czy rodzice mają obowiązek wysłuchać dziecka przed podjęciem decyzji co do jego majątku?&lt;/h4&gt;
&lt;p&gt;Rodzice &lt;strong&gt;obowiązani są wysłuchać dziecka przed podjęciem decyzji w ważniejszych sprawach dotyczących jego majątku&lt;/strong&gt;, oczywiście, jeżeli rozwój umysłowy i wiek dziecka na to pozwala. Rodzice &lt;strong&gt;powinni także uwzględnić w miarę możliwości rozsądne życzenia dziecka&lt;/strong&gt;. Obowiązek ten obciąża rodziców również wtedy, kiedy dziecko nie ma jeszcze ograniczonej zdolności do czynności prawnych (tj. nie ukończyło 13. roku życia).&lt;/p&gt;

&lt;p&gt;Niewysłuchanie dziecka lub nieuwzględnienie jego rozsądnych życzeń nie powoduje jednak bezpośrednich skutków dla czynności prawnych rodziców, a w szczególności nie czyni ich nieważnymi. Może natomiast w sposób pośredni oddziaływać na orzeczenia w przedmiocie władzy rodzicielskiej.&lt;/p&gt;

&lt;h4 id=&quot;kiedy-dziecko-może-samodzielnie-podejmować-decyzje&quot;&gt;Kiedy dziecko może samodzielnie podejmować decyzje?&lt;/h4&gt;
&lt;p&gt;Dziecko przed ukończeniem 13. roku życia nie ma zdolności do czynności prawnych, a niemal wszystkie czynności prawne dokonane przez osobę pozbawioną zdolności do czynności prawnych są nieważne. Wyjątek stanowią jedynie drobne umowy zawierane w bieżących sprawach życia codziennego i to pod warunkiem, że zostaną od razu wykonane, a dziecko nie jest narażone na pokrzywdzenie (np. zakup drożdżówki w sklepiku szkolnym). Innymi słowy, dziecko może samodzielnie zdecydować czy kupić sobie chipsy, ale niewiele poza tym.&lt;/p&gt;

&lt;p&gt;Inaczej rzecz wygląda w przypadku dzieci starszych. &lt;strong&gt;Dziecko po ukończeniu 13. roku życia nabywa bowiem ograniczoną zdolność do czynności prawnych&lt;/strong&gt;, co powoduje, że może nie tylko zawierać umowy w drobnych bieżących sprawach życia codziennego, ale również &lt;strong&gt;samodzielnie zarządzać swoim zarobkiem&lt;/strong&gt;, przedmiotami nabytymi za ten zarobek oraz &lt;strong&gt;przedmiotami oddanymi przez rodziców do swobodnego użytku&lt;/strong&gt;. Dla przykładu, jeżeli kupimy dziecku tablet, by mogło z niego korzystać podczas nauczania zdalnego, to nie oddaliśmy tego urządzenia dziecku do swobodnego użytku, a w konkretnym celu. Dziecko nie może więc sprzedać tabletu bez naszej zgody.&lt;/p&gt;

&lt;p&gt;Jeżeli czynność nie dotyczy zarobku dziecka ani przedmiotów oddanych mu do swobodnego użytku, do jej dokonania potrzebna jest zgoda rodziców. Zgody takiej rodzic może udzielić nie tylko przed dokonaniem, ale także po dokonaniu przez dziecko danej czynności. Jeżeli natomiast czynność dotyczy zarobku dziecka lub przedmiotów oddanych mu do swobodnego użytku, to rodzic nie może skutecznie sprzeciwić się jej dokonaniu (nawet jeśli uważa ją za skrajnie nierozsądną). Dziecko powinno wprawdzie wysłuchać opinii rodziców, ale zaniechanie tego nie rodzi żadnych konsekwencji prawnych.&lt;/p&gt;

&lt;h4 id=&quot;na-jakie-czynności-potrzebne-jest-zezwolenie-sądu-opiekuńczego&quot;&gt;Na jakie czynności potrzebne jest zezwolenie sądu opiekuńczego?&lt;/h4&gt;
&lt;p&gt;Jeśli &lt;strong&gt;czynność dotycząca majątku dziecka przekracza zakres zwykłego zarządu&lt;/strong&gt;, to konieczne jest uzyskanie zezwolenia sądu opiekuńczego. Zezwolenie to może być udzielone wyłącznie przed dokonaniem czynności.&lt;/p&gt;

&lt;p&gt;Przy definiowaniu pojęcia czynności przekraczających zakres zwykłego zarządu należy uwzględniać ciężar gatunkowy i wartość przedmiotu dokonanej czynności, jej skutków w sferze majątku małoletniego, szeroko pojęte dobro dziecka i ochrona jego interesów życiowych. W orzecznictwie jako czynności przekraczające zwykły zarząd wskazywane są: wszystkie &lt;strong&gt;czynności dotyczące nieruchomości&lt;/strong&gt; (za wyjątkiem przyjęcia nieobciążonej darowizny); &lt;strong&gt;przyjęcie lub odrzucenie spadku&lt;/strong&gt; (nawet jeżeli oczywistym jest, że w skład spadku wchodzą same długi); &lt;strong&gt;zawarcie ugody sądowej&lt;/strong&gt; czy &lt;strong&gt;zrzeczenie się roszczenia&lt;/strong&gt;.&lt;/p&gt;

&lt;h4 id=&quot;jakie-są-konsekwencje-dokonania-czynności-bez-zezwolenia-sądu&quot;&gt;Jakie są konsekwencje dokonania czynności bez zezwolenia sądu?&lt;/h4&gt;
&lt;p&gt;Czynność prawna dokonana bez uprzedniego zezwolenia sądu opiekuńczego jest &lt;strong&gt;bezwzględnie nieważna&lt;/strong&gt;, ponieważ jest sprzeczna z ustawą. Czynności takiej nie można w żaden sposób naprawić, a w szczególności nie można zwrócić się do sądu opiekuńczego, by ten udzielił następczego zezwolenia.&lt;/p&gt;

&lt;p&gt;Dlatego też, jeżeli mamy wątpliwości czy dana czynność mieści się w sferze zwykłego zarządu majątkiem dziecka, warto zwrócić się o rozstrzygnięcie do sądu opiekuńczego. Możemy też udać się do adwokata, by ten pomógł tam ocenić czy zachodzi potrzeba uzyskania zezwolenia.&lt;/p&gt;

&lt;h4 id=&quot;jakie-obowiązki-sąd-może-nałożyć-na-rodziców&quot;&gt;Jakie obowiązki sąd może nałożyć na rodziców?&lt;/h4&gt;
&lt;p&gt;Przede wszystkim, rodzice mogą zostać zobowiązani do sporządzenia inwentarza majątku dziecka oraz do zawiadamiania sądu o ważniejszych zmianach w stanie tego majątku. Ponadto, w uzasadnionych przypadkach, sąd może ustalić wartość rozporządzeń dotyczących ruchomości, pieniędzy i papierów wartościowych, których dziecko lub rodzice mogą dokonywać każdego roku bez zezwolenia sądu.&lt;/p&gt;

&lt;p&gt;Takie ograniczenia mają na celu zapobieżenie sytuacji, w której rodzice będą powoli wyzbywać się majątku dziecka poprzez dokonywanie czynności mieszczących się w ramach zwykłego zarządu.&lt;/p&gt;

&lt;p&gt;Wpis zilustrowano obrazem Élisabeth Vigée-Lebrun &lt;em&gt;“Autoportret z córką”&lt;/em&gt;. Obraz powstał w roku 1789 roku i aktualnie znajduje się w Luwrze.&lt;/p&gt;</content><author><name>Edyta Kuś</name></author><summary type="html">Jak rodzice powinni zarządzać majątkiem dziecka? Dziecko pozostaje aż do pełnoletności pod władzą rodzicielską, w zakresie której mieści się również uprawnienie do zarządzania majątkiem dziecka. Władza rodzicielska powinna być wykonywana tak, jak tego wymaga dobro dziecka i interes społeczny, a zarząd majątkiem dziecka winien być sprawowany z zachowaniem najwyższej staranności. Oznacza to, że rodzice powinni przy podejmowaniu decyzji dotyczących majątku dziecka kierować się przede wszystkim jego dobrem oraz starannie analizować wszelkie możliwe konsekwencje swoich działań. Rodzice nie mogą więc podejmować decyzji dla dziecka niekorzystnych, ryzykownych czy nieprzemyślanych.</summary><media:thumbnail xmlns:media="http://search.yahoo.com/mrss/" url="http://localhost:4000/img/zarzadmajatkiem.jpg" /><media:content medium="image" url="http://localhost:4000/img/zarzadmajatkiem.jpg" xmlns:media="http://search.yahoo.com/mrss/" /></entry><entry><title type="html">Małżeńskie ustroje majątkowe. Rozdzielność.</title><link href="http://localhost:4000/rozdzielnosc" rel="alternate" type="text/html" title="Małżeńskie ustroje majątkowe. Rozdzielność." /><published>2020-11-20T00:00:00+01:00</published><updated>2020-11-20T00:00:00+01:00</updated><id>http://localhost:4000/ustroje</id><content type="html" xml:base="http://localhost:4000/rozdzielnosc">&lt;h4 id=&quot;na-czym-polega-rozdzielność-majątkowa&quot;&gt;Na czym polega rozdzielność majątkowa?&lt;/h4&gt;
&lt;p&gt;Odpowiedź na to pytanie jest prosta - rozdzielność majątkowa polega na tym, że &lt;strong&gt;każdy z małżonków zachowuje w majątku osobistym wszystko, co nabył przed ślubem i po ślubie&lt;/strong&gt; (w przypadku późniejszego zawarcia umowy ustanawiającej rozdzielność - wszystko, co nabył przed i po zawarciu umowy). Nie istnieje wspólny majątek małżonków.&lt;/p&gt;

&lt;p&gt;Każdy z małżonków &lt;strong&gt;samodzielnie zarządza swoim majątkiem&lt;/strong&gt;. Warto wiedzieć, że w razie przemijającej przeszkody dotyczącej jednego z małżonków pozostających w rozdzielności majątkowej, drugi może za niego działać w sprawach zwykłego zarządu. Może pobierać należności (i nie potrzebuje do tego pełnomocnictwa), chyba że sprzeciwia się temu małżonek, którego przeszkoda dotyczy. Względem osób trzecich sprzeciw jest skuteczny, jeżeli osoby te o nim wiedziały.&lt;/p&gt;

&lt;h4 id=&quot;czym-jest-rozdzielność-majątkowa-z-wyrównaniem-dorobków&quot;&gt;Czym jest rozdzielność majątkowa z wyrównaniem dorobków?&lt;/h4&gt;
&lt;p&gt;Rozdzielność majątkowa z wyrównaniem dorobków łączy zalety ustroju rozdzielności majątkowej, w jakiej pozostają małżonkowie w czasie jego trwania, ale ma tę przewagę, że zapewnia bezpieczeństwo ekonomiczne temu małżonkowi, który osiąga mniejsze dochody albo nie osiąga ich wcale (np. dlatego że pozostaje w domu i opiekuje się dziećmi).&lt;/p&gt;

&lt;p&gt;&lt;strong&gt;Podczas trwania małżeństwa każdy z małżonków zarządza samodzielnie swoim majątkiem&lt;/strong&gt;, a &lt;strong&gt;w razie rozwodu małżonkowie obowiązani są doprowadzić do sytuacji, w której mają taki sam majątek&lt;/strong&gt;. Oznacza to, że jeden z małżonków musi dopłacić drugiemu do jego majątku, jeżeli jest on mniejszy.&lt;/p&gt;

&lt;h4 id=&quot;w-jakiej-formie-można-ustanowić-rozdzielność-majątkową&quot;&gt;W jakiej formie można ustanowić rozdzielność majątkową?&lt;/h4&gt;
&lt;p&gt;Rozdzielność majątkową możemy ustanowić poprzez zawarcie stosownej umowy. &lt;strong&gt;Umowa&lt;/strong&gt; taka musi być zawarta &lt;strong&gt;w formie aktu notarialnego&lt;/strong&gt;, bo inaczej będzie nieważna. Możemy ją zawrzeć zarówno przed ślubem, jak i po ślubie. Nie możemy jednak ustanowić rozdzielności majątkowej z datą wsteczną.&lt;/p&gt;

&lt;p&gt;Pamiętajmy, że małżonek może powoływać się względem innych osób na umowę majątkową małżeńską, gdy jej zawarcie oraz rodzaj były tym osobom wiadome.&lt;/p&gt;

&lt;h4 id=&quot;kiedy-rozdzielność-majątkową-ustanawia-sąd&quot;&gt;Kiedy rozdzielność majątkową ustanawia sąd?&lt;/h4&gt;
&lt;p&gt;Każdy z małżonków może &lt;strong&gt;z ważnych powodów&lt;/strong&gt; żądać, aby sąd ustanowił rozdzielność majątkową. Do ważnych powodów można zaliczyć faktyczną separację małżonków, trwonienie majątku, alkoholizm, narkomanię, hazard, brak przyczyniania się do zaspokajania potrzeb rodziny oraz dokonywanie przez małżonka szczególnie ryzykownych operacji finansowych. Przyczyną ustanowienia przymusowej rozdzielności majątkowej nie może być wyłącznie trudna sytuacja finansowa małżonków (alb jednego z nich).&lt;/p&gt;

&lt;p&gt;Ustanowienia przez sąd rozdzielności majątkowej może żądać także &lt;strong&gt;wierzyciel jednego z małżonków&lt;/strong&gt;, jeżeli uprawdopodobni, że zaspokojenie wierzytelności stwierdzonej tytułem wykonawczym (np. prawomocnym wyrokiem zaopatrzonym w klauzulę wykonalności) wymaga dokonania podziału majątku wspólnego małżonków.&lt;/p&gt;

&lt;p&gt;Rozdzielność majątkowa powstaje z dniem oznaczonym w wyroku, który ją ustanawia. W wyjątkowych wypadkach sąd może ustanowić rozdzielność majątkową z dniem wcześniejszym niż dzień wytoczenia powództwa, w szczególności, jeżeli małżonkowie żyli w rozłączeniu.&lt;/p&gt;

&lt;h4 id=&quot;kiedy-rozdzielność-majątkowa-powstaje-z-mocy-prawa&quot;&gt;Kiedy rozdzielność majątkowa powstaje z mocy prawa?&lt;/h4&gt;
&lt;p&gt;Jeżeli jeden z małżonków został &lt;strong&gt;ubezwłasnowolniony&lt;/strong&gt; lub &lt;strong&gt;ogłoszono jego upadłość&lt;/strong&gt;, to między małżonkami powstaje rozdzielność majątkową z mocy prawa (nie ma potrzeby dokonywania jakiejkolwiek czynności). Podobnie rzecz wygląda w przypadku orzeczenia &lt;strong&gt;separacji&lt;/strong&gt;.&lt;/p&gt;

&lt;h4 id=&quot;jakie-obowiązki-spoczywają-na-małżonkach-mających-rozdzielność-majątkową&quot;&gt;Jakie obowiązki spoczywają na małżonkach mających rozdzielność majątkową?&lt;/h4&gt;
&lt;p&gt;Fakt niepozostawania przez małżonków we wspólności majątkowej nie oznacza, że nie są oni zobowiązani przyczyniać się do zaspokajania potrzeb założonej przez siebie rodziny. Przeciwnie, &lt;strong&gt;każdy z małżonków jest obowiązany przekazywać ze swojego majątku osobistego środki na utrzymanie rodziny&lt;/strong&gt;. Cała rodzina powinna żyć &lt;em&gt;„na równej stopie”&lt;/em&gt;, co oznacza, że w praktyce jeden małżonek może dawać ze swojego majątku więcej niż drugi.&lt;/p&gt;

&lt;p&gt;Co więcej, jeżeli jeden z małżonków nie spełnia ciążącego na nim obowiązku przyczyniania się do zaspokajania potrzeb rodziny, sąd może nakazać, ażeby wynagrodzenie za pracę albo inne należności przypadające temu małżonkowi były w całości lub w części wypłacane do rąk drugiego małżonka, i to bez względu na rozdzielność majątkową między małżonkami.&lt;/p&gt;

&lt;p&gt;Małżonkowie pozostający w rozdzielności majątkowej nadal są solidarnie odpowiedzialni za te zobowiązania, które powstały w związku z zaspokajaniem zwykłych potrzeb rodziny (np. czynsz najmu).&lt;/p&gt;

&lt;h4 id=&quot;kiedy-warto-podpisać-intercyzę&quot;&gt;Kiedy warto podpisać &lt;em&gt;„intercyzę”&lt;/em&gt;?&lt;/h4&gt;
&lt;p&gt;Sporządzenie małżeńskiej umowy majątkowej warto, w mojej ocenie, rozważyć w każdym związku. Rozdzielność majątkową polecam szczególnie wtedy, kiedy &lt;strong&gt;jedno z małżonków prowadzi działalność gospodarczą&lt;/strong&gt; albo &lt;strong&gt;nieprzesadnie potrafi zarządzać pieniędzmi&lt;/strong&gt;. W pierwszym wypadku możemy zabezpieczyć rodzinę przed niekorzystnymi skutkami finansowymi ewentualnego niepowodzenia w działalności, w drugim zaś - możemy bezpiecznie związać się z niezbyt rozsądną osobą. Rozdzielność majątkowa może być również receptą na problemy finansowe w małżeństwie. Ogółem można powiedzieć, że rozdzielność majątkowa to rozwiązanie dla ludzi ceniących sobie niezależność.&lt;/p&gt;

&lt;p&gt;Kiedy zawieramy związek małżeński, nie myślimy, że cokolwiek może się nie udać. Niestety życie nie zawsze spełnia nasze oczekiwania, a podział majątku po rozwodzie zazwyczaj nie jest przyjemny. Jeśli więc chcemy uniknąć drobiazgowego wyliczania, do kogo należą te lub inne sztućce, a kto dwadzieścia lat temu zapłacił za wannę, to polecam przemyśleć zawarcie małżeńskiej umowy majątkowej.&lt;/p&gt;

&lt;p&gt;Pamiętajmy, że taka umowa może nie tylko wprowadzać między małżonkami rozdzielność majątkową, ale również rozszerzać majątkową wspólność. Możliwe jest również wprowadzenie ustroju rozdzielności majątkowej z wyrównaniem dorobków, który pozwoli zabezpieczyć finansowo oboje małżonków. Nic nie stoi na przeszkodzie, by mieć rozdzielność majątkową, ale pozostawać współwłaścicielami np. nieruchomości, w której mieszka nasza rodzina. Nadto, nawet w przypadku rozdzielności majątkowej, małżonkowie są współuprawnieni z tytułu umowy najmu lokalu, w którym mieszkają.&lt;/p&gt;

&lt;p&gt;Wpis zilustrowano obrazem Jana van Eycka &lt;em&gt;„Portret małżonków Arnolfinich”&lt;/em&gt;. Obraz powstał w roku 1434 i przedstawia ceremonię składania przysięgi małżeńskiej (choć nie wszyscy badacze są zgodni w tym przedmiocie). Aktualnie znajduje się w National Gallery w Londynie.&lt;/p&gt;</content><author><name>Edyta Kuś</name></author><summary type="html">Na czym polega rozdzielność majątkowa? Odpowiedź na to pytanie jest prosta - rozdzielność majątkowa polega na tym, że każdy z małżonków zachowuje w majątku osobistym wszystko, co nabył przed ślubem i po ślubie (w przypadku późniejszego zawarcia umowy ustanawiającej rozdzielność - wszystko, co nabył przed i po zawarciu umowy). Nie istnieje wspólny majątek małżonków.</summary><media:thumbnail xmlns:media="http://search.yahoo.com/mrss/" url="http://localhost:4000/img/rozdzielnosc.jpg" /><media:content medium="image" url="http://localhost:4000/img/rozdzielnosc.jpg" xmlns:media="http://search.yahoo.com/mrss/" /></entry><entry><title type="html">Małżeńskie ustroje majątkowe. Wspólność.</title><link href="http://localhost:4000/wspolnosc" rel="alternate" type="text/html" title="Małżeńskie ustroje majątkowe. Wspólność." /><published>2020-11-18T00:00:00+01:00</published><updated>2020-11-18T00:00:00+01:00</updated><id>http://localhost:4000/wspolnosc</id><content type="html" xml:base="http://localhost:4000/wspolnosc">&lt;h4 id=&quot;czym-jest-wspólność-ustawowa&quot;&gt;Czym jest wspólność ustawowa?&lt;/h4&gt;
&lt;p&gt;Wspólność ustawowa jest niczym innym, jak &lt;strong&gt;małżeńskim ustrojem majątkowym, który powstaje między małżonkami z mocy prawa z chwilą zawarcia przez nich małżeństwa&lt;/strong&gt;. Oznacza to, że jeżeli nie zawrzemy małżeńskiej umowy majątkowej (potocznie zwanej intercyzą), to taki właśnie ustrój będziemy mieć od początku trwania związku małżeńskiego.&lt;/p&gt;

&lt;h4 id=&quot;co-należy-do-majątku-wspólnego&quot;&gt;Co należy do majątku wspólnego?&lt;/h4&gt;
&lt;p&gt;W skład ustawowej wspólności wchodzą &lt;strong&gt;przedmioty majątkowe nabyte w czasie trwania małżeństwa&lt;/strong&gt; zarówno przez obojga małżonków, jak i przez jednego z nich. Kodeks rodzinny i opiekuńczy zawiera wskazanie, jakie przykładowe elementy znajdą się w majątku wspólnym.&lt;/p&gt;

&lt;p&gt;Do majątku wspólnego będą należeć na pewno: &lt;strong&gt;pobrane wynagrodzenie za pracę i dochody z działaności zarobkowej&lt;/strong&gt; małżonków, &lt;strong&gt;dochody z majątku wspólnego i majątku osobistego&lt;/strong&gt; każdego z małżonków, a także &lt;strong&gt;środki zgromadzone na rachunku funduszu emerytalnego&lt;/strong&gt; każdego z małżonków.&lt;/p&gt;

&lt;p&gt;Możemy ogólnie przyjąć, że wszystko to, co nie wchodzi do majątku osobistego małżonka, będzie wchodzić do majątku wspólnego.&lt;/p&gt;

&lt;h4 id=&quot;co-wchodzi-w-skład-majątku-osobistego&quot;&gt;Co wchodzi w skład majątku osobistego?&lt;/h4&gt;
&lt;p&gt;Mimo posiadania wspólnego majątku, każdy z małżonków posiada także swój majątek osobisty. Inaczej niż w przypadku majątku wspólnego, ustawa precyzyjnie wskazuje, co należy do majątku osobistego. Wszystkie inne składniki majątkowe będą wchodzić do wspólności.&lt;/p&gt;

&lt;p&gt;Przede wszystkim do majątku osobistego należą &lt;strong&gt;przedmioty majątkowe nabyte przed powstaniem wspólności&lt;/strong&gt; (najczęściej przed zawarciem małżeństwa). Cokolwiek kupiliśmy przed ślubem, pozostaje wyłącznie nasze, chyba że zdecydujemy się to małżonkowi darować w drodze osobnej umowy.&lt;/p&gt;

&lt;p&gt;Do majątku osobistego należą również &lt;strong&gt;przedmioty majątkowe nabyte przez dziedziczenie, zapis lub darowiznę&lt;/strong&gt;. Spadkodawca lub darczyńca może jednak zapisać daną rzecz małżonkom wspólnie i wtedy wejdzie ona do majątku wspólnego.  W skład majątku osobistego wejdą także &lt;strong&gt;przedmioty majątkowe służące wyłącznie do zaspokajania osobistych potrzeb jednego z małżonków&lt;/strong&gt; (np. odzież, obuwie, rzeczy niezbędne do pracy lub nauki) oraz te uzyskane z tytułu &lt;strong&gt;nagrody za osobiste osiągnięcia&lt;/strong&gt; jednego z małżonków (np. nagroda zdobyta w konkursie literackim).&lt;/p&gt;

&lt;p&gt;Nadto, majątek osobisty stanowią &lt;strong&gt;prawa autorskie i prawa pokrewne, prawa własności przemysłowej&lt;/strong&gt; oraz inne prawa twórcy, jak również &lt;strong&gt;przedmioty uzyskane z tytułu odszkodowania za uszkodzenie ciała lub wywołanie rozstroju zdrowia albo z tytułu zadośćuczynienia za doznaną krzywdę&lt;/strong&gt; (tutaj należy pamiętać, że do majątku wspólnego wejdzie mimo wszystko renta należna z powodu całkowitej lub częściowej utraty zdolności do pracy zarobkowej albo z powodu zwiększenia się jego potrzeb lub zmniejszenia widoków powodzenia na przyszłość).&lt;/p&gt;

&lt;p&gt;W skład majątku osobistego wchodzą również &lt;strong&gt;wierzytelności z tytułu wynagrodzenia za pracę lub z tytułu innej działalności zarobkowej&lt;/strong&gt; jednego z małżonków (innymi słowy, dopóki wynagrodzenie nie zostanie nam wypłacone, to nie należy do majątku wspólnego). Majątkiem osobistym będą też &lt;strong&gt;prawa majątkowe wynikające ze wspólności łącznej podlegającej odrębnym przepisom&lt;/strong&gt; (np. wspólny majątek wspólników spółki cywilnej) oraz &lt;strong&gt;prawa niezbywalne, które mogą przysługiwać tylko jednej osobie&lt;/strong&gt; (np. prawo do alimentów, służebność osobista)&lt;/p&gt;

&lt;p&gt;Jeżeli za składniki majątku osobistego nabędziemy jakieś przedmioty, to one też będą naszym majątkiem osobistym (np. jeśli po ślubie, ale za pieniądze zgromadzone przed ślubem kupimy sobie samochód, to nie będzie on wspólny).&lt;/p&gt;

&lt;h4 id=&quot;jakie-uprawnienia-ma-każdy-z-małżonków&quot;&gt;Jakie uprawnienia ma każdy z małżonków?&lt;/h4&gt;
&lt;p&gt;Przede wszystkim, każdy z małżonków może &lt;strong&gt;korzystać z przedmiotów wchodzących w skład majątku wspólnego&lt;/strong&gt;. Musi jednak robić to w taki sposób, aby nie uniemożliwiać ani nie utrudniać drugiemu małżonkowi korzystania z tych rzeczy.&lt;/p&gt;

&lt;p&gt;Każdy z małżonków może również &lt;strong&gt;zarządzać majątkiem wspólnym&lt;/strong&gt; oraz &lt;strong&gt;żądać od drugiego małżonka informacji o stanie majątku wspólnego&lt;/strong&gt;. Jeżeli jednak dane przedmioty służą małżonkowi do wykonywania zawodu lub prowadzenia działaności zarobkowej, to zarządza on nimi samodzielnie.&lt;/p&gt;

&lt;p&gt;Nadto, małżonkowi służy &lt;strong&gt;prawo wyrażenia sprzeciwu&lt;/strong&gt; wobec czynności zarządu majątkiem wspólnym zamierzonej przez drugiego małżonka. Małżonek nie może się sprzeciwić, jeśli czynność dotyczy bieżących spraw życia codziennego, zmierza do zaspokojenia zwykłych potrzeb rodziny lub jest podejmowana w ramach działalności zarobkowej drugiego małżonka. Pamiętajmy, że o sprzeciwie musi dowiedzieć się osoba, z którą małżonek czynności zamierza dokonać (np. osoba, która chce coś od niego kupić), ponieważ w innym wypadku nie będzie on skuteczny. Sprzeciw może być wyrażony w dowolnej formie (nawet smsem lub mailem).&lt;/p&gt;

&lt;h4 id=&quot;do-jakich-czynności-potrzebna-jest-zgoda-obojga-małżonków&quot;&gt;Do jakich czynności potrzebna jest zgoda obojga małżonków?&lt;/h4&gt;
&lt;p&gt;Oboje małżonkowie muszą zgodzić się na &lt;strong&gt;zbycie, odpłatne nabycie lub obciążenie nieruchomości, użytkowania wieczystego i prawa rzeczowego, którego przedmiotem jest budynek lub lokal&lt;/strong&gt;. Zgoda obojga małżonków jest konieczna również dla &lt;strong&gt;oddania nieruchomości w najem, dzierżawę lub inną formę używania&lt;/strong&gt;.&lt;/p&gt;

&lt;p&gt;Nadto, bez zgody obojga małżonków nie dojdzie do &lt;strong&gt;zbycia, obciążenia, odpłatnego nabycia i wydzierżawienia gospodarstwa rolnego lub przedsiębiorstwa&lt;/strong&gt;. Zgodą obojga małżonków musi być objęta także &lt;strong&gt;darowizna z majątku wspólnego&lt;/strong&gt;, chyba że jest ona drobna.&lt;/p&gt;

&lt;p&gt;Pamiętajmy, że zgoda małżonka może być również wyrażona po zawarciu umowy przez drugiego małżonka. Dopiero wyraźna odmowa zgody albo upływ czasu wyznaczonego przez kontrahenta na jej wyrażenie, powoduje nieważność umowy.&lt;/p&gt;

&lt;h4 id=&quot;kiedy-sąd-może-ingerować-w-małżeńską-wspólność-majątkową&quot;&gt;Kiedy sąd może ingerować w małżeńską wspólność majątkową?&lt;/h4&gt;
&lt;p&gt;Jeśli &lt;strong&gt;dokonania czynności wymaga dobro rodziny, a jeden z małżonków odmawia zgody albo nie można się z nim porozumieć&lt;/strong&gt;, to sąd zezwoli na dokonanie czynności. Sąd orzeka w tym przedmiocie na wniosek małżonka, który chciałby czynności dokonać.&lt;/p&gt;

&lt;p&gt;Sąd może dokonać też dalej idącej ingerencji i pozbawić jednego z małżonków samodzielnego zarządu majątkiem wspólnym, względnie uznać, że na dokonanie czynności, które wymagają zgody obojga małżonków, będzie wymagane zezwolenie sądu. Będzie tak wtedy, kiedy &lt;strong&gt;małżonek zachowuje się lekkomyślnie&lt;/strong&gt; (np. wyzbywa się ruchomości znacznie poniżej ich wartości lub też podejmuje ryzykowne transakcje giełdowe), a odpowiednie postępowanie zostanie zainicjowane przez drugiego małżonka.&lt;/p&gt;

&lt;h4 id=&quot;kiedy-za-długi-jednego-małżonka-cierpieć-będą-oboje-małżonkowie&quot;&gt;Kiedy za długi jednego małżonka cierpieć będą oboje małżonkowie?&lt;/h4&gt;
&lt;p&gt;Jeżeli &lt;strong&gt;oboje małżonkowie wyrazili zgodę na zaciągnięcie zobowiązania&lt;/strong&gt;, to wierzyciel może oczywiście żądać zaspokojenie także z majątku wspólnego.&lt;/p&gt;

&lt;p&gt;W przypadku zaciągnięcia zobowiązania przez jednego z małżonków bez zgody drugiego małżonka, wierzyciel może żądać zaspokojenia nie tylko z majątku osobistego małżonka - dłużnika, ale również z wynagrodzenia za pracę lub z dochodów uzyskanych przez dłużnika z innej działalności zarobkowej oraz z przedmiotów majątkowych wchodzących w skład przedsiębiorstwa, nawet jeśli wchodzą one w skład wspólności ustawowej.&lt;/p&gt;

&lt;p&gt;Jeżeli wierzytelność powstała przed ślubem lub dotyczy majątku osobistego jednego z małżonków, wierzyciel może żądać zaspokojenia z majątku osobistego małżonka - dłużnika oraz z wynagrodzenia za pracę lub z dochodów uzyskanych przez dłużnika z innej działalności zarobkowej, nawet jeśli te weszły w skład wspólności majątkowej.&lt;/p&gt;

&lt;h4 id=&quot;czy-możliwe-jest-rozszerzenie-ustawowej-wspólności-majątkowej&quot;&gt;Czy możliwe jest rozszerzenie ustawowej wspólności majątkowej?&lt;/h4&gt;
&lt;p&gt;Jeżeli wyjątkowo ufamy naszej drugiej połowie, &lt;strong&gt;możemy wspólność ustawową rozszerzyć przez zawarcie umowy majątkowej małżeńskiej&lt;/strong&gt;. Umowę taką należy zawrzeć w formie aktu notarialnego. Możemy to zrobić nie tylko przed zawarciem związku małżeńskiego, ale również już po.&lt;/p&gt;

&lt;p&gt;Pamiętajmy, że nie można rozszerzyć wspólności na: przedmioty majątkowe, które przypadną małżonkowi z tytułu dziedziczenia, zapisu lub darowizny; prawa majątkowe, które wynikają ze wspólności łącznej podlegającej odrębnym przepisom; prawa niezbywalne, które mogą przysługiwać tylko jednej osobie; wierzytelności z tytułu odszkodowania za uszkodzenie ciała lub wywołanie rozstroju zdrowia oraz niewymagalne jeszcze wierzytelności o wynagrodzenie za pracę lub z tytułu innej działalności zarobkowej każdego z małżonków.&lt;/p&gt;

&lt;p&gt;Rozszerzenie wspólności nie będzie dobrym sposobem, by poradzić sonie z długami, ponieważ jeżeli wierzytelność powstała przed rozszerzeniem wspólności, wierzyciel, którego dłużnikiem jest tylko jeden małżonek, może żądać zaspokojenia także z tych przedmiotów majątkowych, które należałyby do majątku osobistego dłużnika, gdyby wspólność majątkowa nie została rozszerzona.&lt;/p&gt;

&lt;p&gt;Reasumując, małżeństwo to poważne zobowiązanie finansowe, dlatego zachęcam, by dobrze zastanowić się nad wyborem małżeńskiego ustroju majątkowego, a nawet skonsultować się z prawnikiem, by ten rozwiał nasze wątpliwości.&lt;/p&gt;

&lt;p&gt;Wpis zilustrowano obrazem, a właściwie freskiem przedstawiającym parę małżeńską. Fresk powstał po 50 r. p. n. e., został odnaleziony w Pompejach, a aktualnie znajduje się w Narodowym Muzeum Archeologicznym w Neapolu.&lt;/p&gt;</content><author><name>Edyta Kuś</name></author><summary type="html">Czym jest wspólność ustawowa? Wspólność ustawowa jest niczym innym, jak małżeńskim ustrojem majątkowym, który powstaje między małżonkami z mocy prawa z chwilą zawarcia przez nich małżeństwa. Oznacza to, że jeżeli nie zawrzemy małżeńskiej umowy majątkowej (potocznie zwanej intercyzą), to taki właśnie ustrój będziemy mieć od początku trwania związku małżeńskiego.</summary><media:thumbnail xmlns:media="http://search.yahoo.com/mrss/" url="http://localhost:4000/img/wspolnosc.jpg" /><media:content medium="image" url="http://localhost:4000/img/wspolnosc.jpg" xmlns:media="http://search.yahoo.com/mrss/" /></entry><entry><title type="html">Ochrona dóbr osobistych.</title><link href="http://localhost:4000/ochrona" rel="alternate" type="text/html" title="Ochrona dóbr osobistych." /><published>2020-11-13T00:00:00+01:00</published><updated>2020-11-13T00:00:00+01:00</updated><id>http://localhost:4000/ochronadobr</id><content type="html" xml:base="http://localhost:4000/ochrona">&lt;h4 id=&quot;czym-są-dobra-osobiste&quot;&gt;Czym są dobra osobiste?&lt;/h4&gt;
&lt;p&gt;Kodeks cywilny nie definiuje pojęcia dóbr osobistych. Przedstawiciele doktryny określają dobra osobiste jako swego rodzaju &lt;strong&gt;wartości niematerialne związane z osobowością człowieka, uznane powszechnie i akceptowane przez system prawny oraz społeczeństwo&lt;/strong&gt;.&lt;/p&gt;

&lt;p&gt;Te wartości niematerialne łączą się ściśle z jednostką ludzką lub daną osobą prawną. Powstają i wygasają wraz z podmiotem podlegającym ochronie, nie mogą przechodzić na inne osoby. Oznacza to, że ochrona dóbr osobistych osoby fizycznej ustaje z chwilą jej śmierci, a osoby prawnej - z chwilą jej likwidacji.&lt;/p&gt;

&lt;h4 id=&quot;jakie-dobra-osobiste-wyróżniamy&quot;&gt;Jakie dobra osobiste wyróżniamy?&lt;/h4&gt;
&lt;p&gt;Ustawa wymienia następujące dobra osobiste: &lt;strong&gt;zdrowie, wolność, cześć, swoboda sumienia, nazwisko lub pseudonim, wizerunek, tajemnica korespondencji, nietykalność mieszkania, twórczość naukowa, artystyczna, wynalazcza i racjonalizatorska&lt;/strong&gt;.&lt;/p&gt;

&lt;p&gt;Katalog dóbr osobistych nie ma jednak charakteru zamkniętego, co oznacza, że istnieją dobra osobiste niewymienione w Kodeksie cywilnym. Można tu wskazać na przykład: &lt;strong&gt;prawo najbliższej rodziny do pochowania osoby zmarłej oraz do pamięci o niej, prawo do intymności i prywatności życia, prawo do planowania rodziny&lt;/strong&gt;.&lt;/p&gt;

&lt;p&gt;Prawo do niezakłóconego korzystania z energii elektrycznej nie zostało natomiast przez Sąd Najwyższy uznane za dobre osobiste, podobnie jak prawo do nieskażonego środowiska biologicznego i do zaspokojenia uczuć estetycznych pięknem krajobrazu.&lt;/p&gt;

&lt;h4 id=&quot;kiedy-dochodzi-do-naruszenia-dóbr-osobistych&quot;&gt;Kiedy dochodzi do naruszenia dóbr osobistych?&lt;/h4&gt;
&lt;p&gt;Ocena czy doszło do naruszenia dóbr osobistych musi być &lt;strong&gt;obiektywna, oparta na normach ogólnych&lt;/strong&gt;. W licznych orzeczeniach podkreślano, że należy badać czy naruszone zostały społecznie akceptowane wartości.&lt;/p&gt;

&lt;p&gt;Nie wystarczy więc subiektywne odczucie osoby żądającej udzielenia jej ochrony prawnej. Odmienne ujęcie - jak twierdził J. S. Piątowski - &lt;em&gt;„doprowadziłoby do uprzywilejowania osób, które wskutek swoich kompleksów lub wygórowanego o sobie wyobrażenia dochodziłyby urojonych pretensji i w tych warunkach przyjęcie subiektywnego kryterium prowadziłoby do wniosku, że samo wniesienie powództwa przez takie osoby jest dowodem jego zasadności”&lt;/em&gt;.&lt;/p&gt;

&lt;p&gt;Jeżeli wynik tej obiektywnej oceny doprowadzi do wniosku, że doszło do naruszenia dóbr osobistych, to mamy do czynienia z działaniem bezprawnym.&lt;/p&gt;

&lt;p&gt;Warto wiedzieć, że ustawodawca wprowadził domniemanie bezprawności. Oznacza to, że w pozwie nie musimy wykazywać, że doszło do działania bezprawnego. Pozwany, aby się obronić, musi natomiast wykazać, że tej bezprawności nie ma (np. ponieważ działał w obronie uzasadnionego interesu).&lt;/p&gt;

&lt;h4 id=&quot;czego-można-żądać-w-przypadku-bezprawnego-naruszenia-dóbr-osobistych&quot;&gt;Czego można żądać w przypadku bezprawnego naruszenia dóbr osobistych?&lt;/h4&gt;
&lt;p&gt;Jeżeli już ustaliśmy, że doszło do bezprawnego naruszenia dóbr osobistych, możemy domagać się &lt;strong&gt;usunięcia skutków naruszenia&lt;/strong&gt;. Możemy się domagać przede wszystkim złożenia oświadczenia odpowiedniej treści i w odpowiedniej formie, czyli &lt;strong&gt;przeprosin&lt;/strong&gt;. Zadbajmy jednak o to, by bardzo dokładnie opisać swoje żądanie - podajmy nie tylko treść przeprosin, ale również krój i stopień pisma oraz miejsce, gdzie ma nastąpić publikacja.&lt;/p&gt;

&lt;p&gt;Jeżeli dobro osobiste nie zostało jeszcze naruszone, a tylko zagrożone, możemy domagać się zaniechania cudzego działania.&lt;/p&gt;

&lt;h4 id=&quot;czy-można-domagać-się-zadośćuczynienia-pieniężnego&quot;&gt;Czy można domagać się zadośćuczynienia pieniężnego?&lt;/h4&gt;
&lt;p&gt;Możliwe jest domaganie się zadośćuczynienia pieniężnego (względnie zapłaty oznaczonej sumy pieniężnej na cel społeczny), ale &lt;strong&gt;tylko jeżeli naruszenie dóbr osobistych było zawinione&lt;/strong&gt;. Oznacza to, że sprawcy naruszenia można postawić zarzut, że w tych konkretnych okolicznościach mógł i powinien zachować się inaczej niż się zachował.&lt;/p&gt;

&lt;p&gt;Podstawowe znaczenie dla wysokości zadośćuczynienia ma rozmiar doznanej krzywdy (przeżyty ból i cierpienie). Kwota zasądzona tytułem zadośćuczynienia powinna być odczuwalna dla poszkodowanego i przynosić mu równowagę emocjonalną, naruszoną przez doznane cierpienia. Poszkodowany może domagać się łącznie zadośćuczynienia i zapłaty oznaczonej sumy pieniężnej na cel społeczny.&lt;/p&gt;

&lt;p&gt;Jeżeli sprawca naruszenia wyrządził nam dodatkowo szkodę (np. w następstwie rozpowszechniania informacji o naszej nieuczciwości, straciliśmy klientów), to możemy domagać się jej naprawienia (niezależnie od zadośćuczynienia).&lt;/p&gt;

&lt;p&gt;Wpis zilustrowano obrazem Caravaggia &lt;em&gt;„Pocałunek Judasza”&lt;/em&gt; (obraz znany jest bardziej jako &lt;em&gt;„Pojmanie Chrystusa”&lt;/em&gt;, ale do mnie bardziej przemawia ten mniej popularny tytuł). Obraz powstał w 1602 roku i aktualnie znajduje się w Irlandzkiej Galerii Narodowej.&lt;/p&gt;</content><author><name>Edyta Kuś</name></author><summary type="html">Czym są dobra osobiste? Kodeks cywilny nie definiuje pojęcia dóbr osobistych. Przedstawiciele doktryny określają dobra osobiste jako swego rodzaju wartości niematerialne związane z osobowością człowieka, uznane powszechnie i akceptowane przez system prawny oraz społeczeństwo.</summary><media:thumbnail xmlns:media="http://search.yahoo.com/mrss/" url="http://localhost:4000/img/ochrona.jpg" /><media:content medium="image" url="http://localhost:4000/img/ochrona.jpg" xmlns:media="http://search.yahoo.com/mrss/" /></entry><entry><title type="html">Zniesławienie i znieważenie w polskim prawie.</title><link href="http://localhost:4000/znieslawienie" rel="alternate" type="text/html" title="Zniesławienie i znieważenie w polskim prawie." /><published>2020-11-11T00:00:00+01:00</published><updated>2020-11-11T00:00:00+01:00</updated><id>http://localhost:4000/znieslawienie_i_zniewazenie</id><content type="html" xml:base="http://localhost:4000/znieslawienie">&lt;h4 id=&quot;czym-jest-zniesławienie&quot;&gt;Czym jest zniesławienie?&lt;/h4&gt;
&lt;p&gt;Zniesławienie jest niczym innym, jak &lt;strong&gt;pomówieniem osoby o takie postępowanie lub właściwości, które mogą poniżyć ją w opinii publicznej lub narazić na utratę zaufania&lt;/strong&gt; potrzebnego dla wykonywania określonego zawodu lub zajmowania określonego stanowiska. Wbrew pierwszym skojarzeniom ze słowem „pomówienie”, zniesławić można &lt;strong&gt;również poprzez rozpowszechnianie prawdziwych informacji&lt;/strong&gt; o danej osobie.&lt;/p&gt;

&lt;p&gt;Możemy zatem przyjąć, że jeśli pomówimy kogoś o niekompetencję, lenistwo, tchórzostwo, niesłowność, brak wymaganych kwalifikacji zawodowych, arogancję, uzależnienie od alkoholu lub środków odurzających, brak przyzwoitości, to powinniśmy liczyć się z odpowiedzialnością karną. Co więcej, odpowiedzialnością karną za pomówienie może również skutkować postawienie zniesławiającego zarzutu w formie pytania lub przypuszczenia.&lt;/p&gt;

&lt;h4 id=&quot;jak-ocenić-czy-doszło-do-zniesławienia&quot;&gt;Jak ocenić czy doszło do zniesławienia?&lt;/h4&gt;
&lt;p&gt;Zniesławiająca wypowiedzieć musi być &lt;strong&gt;obiektywnie&lt;/strong&gt; (z perspektywy przeciętnego obywatela, a nie tylko w subiektywnym przekonaniu zniesławionego) zdatna do wywołania poniżającego skutku. Dla przykładu, pomówienie osoby o homoseksualną orientację może być - wedle części doktryny - zakwalifikowane jako zniesławienie, ponieważ rozstrzygające znaczenie mają oceny społeczne, nawet jeśli są nietolerancyjne i nieracjonalne.&lt;/p&gt;

&lt;p&gt;Sąd może w konkretnym przypadku nie podzielić przekonania pokrzywdzonego o tym, że wypowiedź oskarżonego miała charakter zniesławiający. W takiej sytuacji zapadnie wyrok uniewinniający, mimo że pokrzywdzony nadal będzie subiektywnie przekonany, iż został zniesławiony. Przed sporządzeniem aktu oskarżenia warto się zatem zastanowić czy dostatecznie obiektywnie oceniliśmy skierowaną do nas wypowiedź.&lt;/p&gt;

&lt;h4 id=&quot;czy-można-zniesławić-spółkę-akcyjną&quot;&gt;Czy można zniesławić spółkę akcyjną?&lt;/h4&gt;
&lt;p&gt;Zniesławić można &lt;strong&gt;nie tylko człowieka lub grupę osób, ale również instytucję, osobę prawną i jednostkę organizacyjną niemającą osobowości prawnej&lt;/strong&gt;. Oznacza to, że zniesławić można m. in.: spółkę jawną, spółkę z ograniczoną odpowiedzialnością, spółkę akcyjną, stowarzyszenie, fundację, wspólnotę mieszkaniową czy spółdzielnię.&lt;/p&gt;

&lt;p&gt;Zniesławieniem może być w tym przypadku nie tylko pomówienie osoby prawnej, ale &lt;strong&gt;również pomówienie członków jej zarządu czy pracowników&lt;/strong&gt;.&lt;/p&gt;

&lt;h4 id=&quot;czy-zniesławienie-musi-mieć-charakter-publiczny&quot;&gt;Czy zniesławienie musi mieć charakter publiczny?&lt;/h4&gt;
&lt;p&gt;&lt;strong&gt;Nie ma wymogu, by zniesławienie odbyło się publicznie&lt;/strong&gt;. Wypowiedź zniesławiająca musi być skierowana bezpośrednio do osoby zniesławianej albo do innej osoby, lecz w zamiarze, by dotarła do zniesławianego. Zniesławić można w liście, smsie lub przez telefon.&lt;/p&gt;

&lt;p&gt;Jeżeli zniesławienie nastąpi za pomocą środków masowego komunikowania (np. w telewizji, internecie), to może łączyć się z surowszą karą dla sprawcy. O ile bowiem w przypadku „zwykłego” zniesławienia sprawca może być skazany na grzywnę albo ograniczenie wolności, to w przypadku zniesławienia „kwalifikowanego” może być skazany nawet na karę pozbawienia wolności do roku.&lt;/p&gt;

&lt;h4 id=&quot;kiedy-nie-dochodzi-do-zniesławienia&quot;&gt;Kiedy nie dochodzi do zniesławienia?&lt;/h4&gt;
&lt;p&gt;Po pierwsze, do zniesławienia nie dochodzi wtedy, kiedy &lt;strong&gt;zarzut uczyniony niepublicznie jest prawdziwy&lt;/strong&gt;. Jeżeli zatem w prywatnej rozmowie oskarżymy znajomego o to, że ukradł nam kosiarkę, po czym okaże się, iż on rzeczywiście ukradł nam kosiarkę, to nie popełniamy przestępstwa.&lt;/p&gt;

&lt;p&gt;Po drugie, nie będzie zniesławienia, jeżeli &lt;strong&gt;publicznie uczyniony prawdziwy zarzut dotyczy postępowania osoby pełniącej funkcję publiczną&lt;/strong&gt; (np. Prezesa Rady Ministrów) lub &lt;strong&gt;służy obronie społecznie uzasadnionego interesu&lt;/strong&gt; (np. ujawnianie przestępstw w organach władzy).&lt;/p&gt;

&lt;p&gt;Co istotne, nawet w braku odpowiedzialności za zniesławienie, &lt;strong&gt;możemy odpowiadać za zniewagę, jeżeli ów prawdziwy zarzut sformułowaliśmy obraźliwie&lt;/strong&gt;.&lt;/p&gt;

&lt;h4 id=&quot;czym-jest-znieważenie&quot;&gt;Czym jest znieważenie?&lt;/h4&gt;
&lt;p&gt;Znieważenie jest obrażeniem kogoś, ubliżeniem mu. Znieważające zachowanie może przybrać postać słowną (np. posłużenie się wulgaryzmem), być wyrażone za pomocą rysunku (np. karykatura), filmu, fotografii czy gestu wyrażającego brak szacunku wobec drugiej osoby.&lt;/p&gt;

&lt;h4 id=&quot;jakie-są-podobieństwa-i-różnice-pomiędzy-zniesławieniem-a-znieważeniem&quot;&gt;Jakie są podobieństwa i różnice pomiędzy zniesławieniem a znieważeniem?&lt;/h4&gt;
&lt;p&gt;Podobnie jak w przypadku zniesławienia, dla ustalenia czy zachowanie sprawcy ma charakter znieważający, &lt;strong&gt;decydujące znaczenia mają kryteria obiektywne&lt;/strong&gt; (generalnie akceptowane normy obyczajowe). Dla skazania sprawcy nie będzie więc wystarczające subiektywne odczucie osoby, do której skierowano daną wypowiedź.&lt;/p&gt;

&lt;p&gt;Zarówno w przypadku zniesławienia, jak i w przypadku znieważenia sprawca nie musi działać publicznie. Działanie za pomocą środków masowego przekazu wpływa wyłącznie na wyższą karalność.&lt;/p&gt;

&lt;p&gt;W przeciwieństwie do zniesławienia, w odniesieniu do znieważenia bez znaczenia pozostaje czy słowa sprawcy były prawdziwe. &lt;strong&gt;Prawdziwość zarzutu objętego zniewagą nie będzie prowadzić do niekaralności sprawcy&lt;/strong&gt;.&lt;/p&gt;

&lt;p&gt;Warto też wiedzieć, że jeśli zniewagę wywołało wyzywające zachowanie się pokrzywdzonego albo jeżeli pokrzywdzony odpowiedział naruszeniem nietykalności cielesnej lub zniewagą wzajemną, sąd może odstąpić od wymierzenia kary.&lt;/p&gt;

&lt;h4 id=&quot;co-oznacza-że-ściganie-odbywa-się-z-oskarżenia-prywatnego&quot;&gt;Co oznacza, że ściganie odbywa się z oskarżenia prywatnego?&lt;/h4&gt;
&lt;p&gt;Sformułowanie „ściganie odbywa się z oskarżenia prywatnego” oznacza, że w celu zainicjowania postępowania karnego pokrzywdzony musi sam złożyć akt oskarżenia. Prywatny akt oskarżenia składa się wprost do sądu i należy się z tym raczej spieszyć, ponieważ okres przedawnienia wynosi rok od czasu, gdy pokrzywdzony dowiedział się o osobie sprawcy przestępstwa, nie więcej jednak niż 3 lata od czasu jego popełnienia.&lt;/p&gt;

&lt;p&gt;Wpis zilustrowano obrazem Alberta Edelfelta „Książę Karol obraża zwłoki Klausa Fleminga w obecności Ebby Stenbock”. Obraz powstał w roku 1878 i został zakupiony do prywatnej kolekcji rok później. Dla porządku dodam, że w polskim prawie nie można znieważyć (w znaczeniu prawnokarnym) osoby zmarłej.&lt;/p&gt;</content><author><name>Edyta Kuś</name></author><summary type="html">Czym jest zniesławienie? Zniesławienie jest niczym innym, jak pomówieniem osoby o takie postępowanie lub właściwości, które mogą poniżyć ją w opinii publicznej lub narazić na utratę zaufania potrzebnego dla wykonywania określonego zawodu lub zajmowania określonego stanowiska. Wbrew pierwszym skojarzeniom ze słowem „pomówienie”, zniesławić można również poprzez rozpowszechnianie prawdziwych informacji o danej osobie.</summary><media:thumbnail xmlns:media="http://search.yahoo.com/mrss/" url="http://localhost:4000/img/znieslawienie.jpg" /><media:content medium="image" url="http://localhost:4000/img/znieslawienie.jpg" xmlns:media="http://search.yahoo.com/mrss/" /></entry><entry><title type="html">Świadoma zgoda na zabieg medyczny. Oświadczenia pro futuro.</title><link href="http://localhost:4000/swiadomazgoda" rel="alternate" type="text/html" title="Świadoma zgoda na zabieg medyczny. Oświadczenia pro futuro." /><published>2020-11-06T00:00:00+01:00</published><updated>2020-11-06T00:00:00+01:00</updated><id>http://localhost:4000/swiadomazgoda</id><content type="html" xml:base="http://localhost:4000/swiadomazgoda">&lt;h4 id=&quot;czym-jest-świadoma-zgoda-na-zabieg-medyczny&quot;&gt;Czym jest świadoma zgoda na zabieg medyczny?&lt;/h4&gt;
&lt;p&gt;Warunek świadomej zgody (zwanej również zgodą poinformowaną) będzie spełniony wtedy, kiedy lekarz wywiąże się ze swojego obowiązku informacyjnego. Pacjent musi wiedzieć, na co się godzi. W innym wypadku zostanie on pozbawiony prawa do współuczestniczenia w procesie leczenia. Zgoda świadoma to &lt;strong&gt;zgoda udzielona przez pacjenta, któremu lekarz udzielił odpowiedniej informacji o procedurze medycznej objętej zgodą&lt;/strong&gt;.&lt;/p&gt;

&lt;p&gt;Jeżeli lekarz nie udzieli pacjentowi informacji, to nie będzie mógł następnie powoływać się na to, że pacjent wyraził zgodę na zabieg. Zgoda nieświadoma (niepoinformowana) jest zwyczajnie nieskuteczna. Ma to ogromne znaczenie, ponieważ pacjent wyrażając zgodę na zabieg, akceptuje go i bierze na siebie ryzyko z nim związane.&lt;/p&gt;

&lt;h4 id=&quot;kto-i-na-co-musi-wyrazić-zgodę&quot;&gt;Kto i na co musi wyrazić zgodę?&lt;/h4&gt;
&lt;p&gt;Zgoda pacjenta jest wymagana do przeprowadzenia &lt;strong&gt;każdego badania (nawet nieinwazyjnego) i do udzielenia każdego świadczenia zdrowotnego&lt;/strong&gt;. Lekarz musi zatem uzyskać zgodę nie tylko na zabieg operacyjny, ale również na badanie USG czy podanie pacjentowi leków.&lt;/p&gt;

&lt;p&gt;Jeżeli pacjent jest pełnoletni i nieubezwłasnowolniony, to jest on osobą wyłącznie uprawnioną do wyrażenia zgody.&lt;/p&gt;

&lt;p&gt;W przypadku pacjentów małoletnich lub niezdolnych do świadomego wyrażenia zgody, wymagana jest zgoda przedstawiciela ustawowego (np. rodzica). Jeżeli takiego przedstawiciela nie ma lub nie można się z nim porozumieć, trzeba uzyskać zezwolenie sądu opiekuńczego. Warto wiedzieć, że zgodę na badanie (ale już nie na leczenie) osoby małoletniej lub niezdolnej do świadomego wyrażenia zgody może wyrazić również opiekun faktyczny (np. babcia opiekująca się dzieckiem).&lt;/p&gt;

&lt;p&gt;Jeżeli pacjent ukończył lat 16, to potrzebujemy dwóch zgód - zgody pacjenta i jego przedstawiciela (najczęściej rodzica). W sytuacji, w której rodzic się zgodzi, a pacjent sprzeciwi (albo odwrotnie) - spór rozstrzygnie sąd opiekuńczy.&lt;/p&gt;

&lt;h4 id=&quot;czy-zgoda-musi-być-pisemna&quot;&gt;Czy zgoda musi być pisemna?&lt;/h4&gt;
&lt;p&gt;Zgoda może być &lt;strong&gt;wyrażona w każdy sposób&lt;/strong&gt;, byle tylko z zachowania pacjenta wynikało bez wątpliwości, że chce on poddać się leczeniu lub badaniu. Pacjent może zwyczajnie kiwnąć głową lub machnąć ręką, kiedy lekarz zapyta go, czy zgadza się na badanie USG.&lt;/p&gt;

&lt;p&gt;Jest tu jednak wyjątek - &lt;strong&gt;zgoda na zabieg operacyjny lub inną metodę podwyższonego ryzyka musi być wyrażona na piśmie&lt;/strong&gt;. Brak zachowania formy pisemnej nie powoduje jednak nieważności zgody, a wyłącznie trudności dowodowe.&lt;/p&gt;

&lt;h4 id=&quot;kiedy-nie-trzeba-pytać-o-zgodę&quot;&gt;Kiedy nie trzeba pytać o zgodę?&lt;/h4&gt;
&lt;p&gt;Jeżeli &lt;strong&gt;u nieprzytomnego dorosłego pacjenta zachodzi potrzeba natychmiastowego udzielenia pomocy lekarskiej&lt;/strong&gt; (np. zagrożenie życia), to lekarz nie ma obowiązku uzyskiwać zgody. Podobnie rzecz wygląda w przypadku dzieci i osób ubezwłasnowolnionych - nie trzeba uzyskiwać zgody, jeżeli nie można porozumieć się z ich przedstawicielem ustawowym, a wymagana jest niezwłoczna pomoc medyczna.&lt;/p&gt;

&lt;p&gt;W takich sytuacjach lekarz powinien w miarę możliwości skonsultować się z innym lekarzem.&lt;/p&gt;

&lt;h4 id=&quot;czy-można-przełamać-opór-pacjenta&quot;&gt;Czy można przełamać opór pacjenta?&lt;/h4&gt;
&lt;p&gt;&lt;strong&gt;Jeżeli dorosły i nieubezwłasnowolniony pacjent odmawia leczenia, to lekarz zobowiązany jest tę odmowę uszanować&lt;/strong&gt;. Powinien wówczas wyjaśnić pacjentowi, jakie są konsekwencje braku leczenia, może również przekonywać pacjenta, by zmienił zdanie. W żadnym jednak wypadku lekarz nie może podjąć leczenia w stosunku do pacjenta, który świadomie odmawia poddania się temu leczeniu. Wykonanie zabiegu leczniczego bez zgody pacjenta stanowi przestępstwo.&lt;/p&gt;

&lt;p&gt;&lt;strong&gt;Możliwe jest natomiast przełamanie oporu przedstawiciela ustawowego pacjenta&lt;/strong&gt;. Swego czasu głośno było o sprawach, w których rodzice - świadkowie Jehowy odmawiali zgody na dokonanie transfuzji krwi u swoich dzieci. Odmowa ta była motywowana względami religijnymi. Sądy opiekuńcze uznawały, że jakkolwiek transfuzja krwi może być “niezgodna z prawem bożym”, to jeśli jest medycznie konieczna, należy ją wykonać mimo braku zgody rodzica. W przypadkach zagrożenia życia lekarz może samodzielnie podjąć decyzję o przełamaniu oporu przedstawiciela ustawowego.&lt;/p&gt;

&lt;h4 id=&quot;czym-jest-oświadczenie-pro-futuro&quot;&gt;Czym jest oświadczenie pro futuro?&lt;/h4&gt;
&lt;p&gt;Oświadczenie pro futuro (zwane również testamentem życia) to &lt;strong&gt;oświadczenie woli pacjenta składane na wypadek utraty przez niego przytomności&lt;/strong&gt;. W takim oświadczeniu pacjent wskazuje, jak chciałby być leczony, gdyby w danym momencie nie miał możliwości podjęcia decyzji.&lt;/p&gt;

&lt;p&gt;Można tu wskazać odmowę zgody na przetoczenie krwi (jak u Świadków Jehowy właśnie) czy decyzję o niepodejmowaniu czynności przedłużających proces umierania śmiertelnie chorej osoby.&lt;/p&gt;

&lt;h4 id=&quot;czy-kogokolwiek-będzie-obchodzić-nasze-oświadczenie-pro-futuro&quot;&gt;Czy kogokolwiek będzie obchodzić nasze oświadczenie pro futuro?&lt;/h4&gt;
&lt;p&gt;Polskie prawo nie reguluje dopuszczalności i trybu składania oświadczeń pro futuro. W temacie tym wypowiedział się Sąd Najwyższy (sygn. III CK 155/05), który stwierdził, że &lt;strong&gt;jeżeli takie oświadczenie jest złożone w sposób wyraźny i jednoznaczny, to jest wiążące dla lekarza&lt;/strong&gt;. Wielu prawników odrzuca jednak możliwość skutecznego składania takich oświadczeń, wskazując, że nie ma jasnych kryteriów pozwalających na zachowanie równowagi między autonomią woli pacjenta a jego życiem i zdrowiem.&lt;/p&gt;

&lt;p&gt;Jeżeli zatem złożymy takie oświadczenie, to niestety &lt;strong&gt;nie możemy mieć pewności, że lekarz się zastosuje do jego treści&lt;/strong&gt;. Skłaniałabym się wręcz do stwierdzenia, że lekarz nie będzie chciał ryzykować odpowiedzialnością karną i podejmie czynności medyczne, szczególnie jeśli oświadczenie zawiera wskazanie, by pacjenta nie reanimować.&lt;/p&gt;

&lt;h4 id=&quot;czy-oświadczenie-o-zgodzie-na-bycie-dawcą-organów-jest-w-ogóle-potrzebne&quot;&gt;Czy oświadczenie o zgodzie na bycie dawcą organów jest w ogóle potrzebne?&lt;/h4&gt;
&lt;p&gt;Od pewnego czasu obserwuję trend noszenia przy sobie oświadczeń o wyrażeniu zgody na bycie dawcą organów po śmierci. Tymczasem w polskim prawie &lt;strong&gt;obowiązuje domniemana zgoda na bycie pośmiertnym dawcą organów&lt;/strong&gt;.&lt;/p&gt;

&lt;p&gt;Oznacza to, że jeżeli za życia nie złożyłeś sprzeciwu, to domniemuje się, iż wyraziłeś zgodę na bycie dawcą organów. Oświadczenie noszone przy sobie nie ma zatem mocy prawnej. Sprzeciw można złożyć na trzy sposoby: 1) przez wpis w Centralnym Rejestrze Wpisów; 2) w drodze pisemnego oświadczenia opatrzonego własnoręcznym podpisem oraz 3) poprzez ustne ogłoszenie swej woli w obecności co najmniej dwóch świadków (świadkowie muszą to potwierdzić na piśmie).&lt;/p&gt;

&lt;p&gt;Bez znaczenia pozostaje także sprzeciw rodziny zmarłego. Lekarze często jednak nie podejmują się pobrania organów, jeżeli rodzina się sprzeciwia. W przypadku, w którym dwaj członkowie rodziny oświadczą, że zmarły złożył za życia sprzeciw, lekarz nie może organów pobrać.&lt;/p&gt;

&lt;p&gt;Wpis zilustrowano obrazem Gustawa Klimta „Medycyna”. Dla porządku dodam, że na przedstawionym fragmencie obrazu znajduje się Higieja - grecka bogini i uosobienie zdrowia - z wężem Eskulapa. Obraz powstał w latach 1900-1907 na zamówienie władz Uniwersytetu Wiedeńskiego. Władze nie były zadowolone, zarzuciły Klimtowi szerzenie pornografii (na obrazie są nadzy ludzie) i obrazu nie wywiesiły. Na domiar złego, w 1918 Klimt umarł na grypę, a w 1945 obraz spłonął w pożarze wznieconym przez SS.&lt;/p&gt;</content><author><name>Edyta Kuś</name></author><summary type="html">Czym jest świadoma zgoda na zabieg medyczny? Warunek świadomej zgody (zwanej również zgodą poinformowaną) będzie spełniony wtedy, kiedy lekarz wywiąże się ze swojego obowiązku informacyjnego. Pacjent musi wiedzieć, na co się godzi. W innym wypadku zostanie on pozbawiony prawa do współuczestniczenia w procesie leczenia. Zgoda świadoma to zgoda udzielona przez pacjenta, któremu lekarz udzielił odpowiedniej informacji o procedurze medycznej objętej zgodą.</summary><media:thumbnail xmlns:media="http://search.yahoo.com/mrss/" url="http://localhost:4000/img/swiadomazgoda.jpg" /><media:content medium="image" url="http://localhost:4000/img/swiadomazgoda.jpg" xmlns:media="http://search.yahoo.com/mrss/" /></entry><entry><title type="html">Lekarski obowiązek informacyjny.</title><link href="http://localhost:4000/obowiazekinformacyjny" rel="alternate" type="text/html" title="Lekarski obowiązek informacyjny." /><published>2020-11-04T00:00:00+01:00</published><updated>2020-11-04T00:00:00+01:00</updated><id>http://localhost:4000/Lekarski%20obowi%C4%85zek%20informacyjny</id><content type="html" xml:base="http://localhost:4000/obowiazekinformacyjny">&lt;h4 id=&quot;jaki-jest-zakres-obowiązku-informacyjnego&quot;&gt;Jaki jest zakres obowiązku informacyjnego?&lt;/h4&gt;
&lt;p&gt;Lekarz ma obowiązek poinformować pacjenta o jego &lt;strong&gt;stanie zdrowia&lt;/strong&gt;, postawionej &lt;strong&gt;diagnozie&lt;/strong&gt;, proponowanych i możliwych &lt;strong&gt;metodach leczenia lub diagnostyki&lt;/strong&gt;. Lekarz winien przekazać pacjentowi również informację o dających się przewidzieć &lt;strong&gt;następstwach zastosowania albo zaniechania leczenia&lt;/strong&gt;, wynikach tego leczenia oraz &lt;strong&gt;rokowaniu&lt;/strong&gt;. Obowiązek informacyjny jest więc bardzo szeroki i w zasadzie dotyczy wszystkich aspektów udzielania świadczenia zdrowotnego.&lt;/p&gt;

&lt;h4 id=&quot;jakiemu-pacjentowi-nie-trzeba-udzielać-informacji&quot;&gt;Jakiemu pacjentowi nie trzeba udzielać informacji?&lt;/h4&gt;
&lt;p&gt;Obowiązek udzielenia informacji dotyczy pacjenta, który ukończył lat 16 i jest zdolny do zrozumienia tego, co się do niego mówi. Jeżeli &lt;strong&gt;pacjent jest nieprzytomny lub niezdolny do zrozumienia informacji&lt;/strong&gt;, lekarz nie ma obowiązku go informować. Jeżeli taki pacjent ma osobę bliską (np. małżonka, rodzica), lekarz powinien tej osobie przekazać niezbędne informacje.&lt;/p&gt;

&lt;p&gt;Co istotne, nie jest wymagane, aby odbiorca informacji był pełnoletni lub posiadał pełną zdolność do czynności prawnych. Informacja należy się również pacjentowi ubezwłasnowolnionemu, o ile ten jest w stanie ją zrozumieć. Osobie poniżej 16. roku życia lekarz udziela informacji w zakresie i formie potrzebnej do prawidłowego przebiegu procesu diagnostycznego lub terapeutycznego i wysłuchuje jego zdania.&lt;/p&gt;

&lt;h4 id=&quot;czy-lekarz-może-zaniechać-udzielenia-informacji-dla-dobra-pacjenta&quot;&gt;Czy lekarz może zaniechać udzielenia informacji dla dobra pacjenta?&lt;/h4&gt;
&lt;p&gt;W sytuacjach wyjątkowych, &lt;strong&gt;jeżeli rokowanie jest niepomyślne dla pacjenta, lekarz może ograniczyć informację o stanie zdrowia i o rokowaniu, jeżeli przemawia za tym dobro pacjenta&lt;/strong&gt;. Ustawa daje więc lekarzowi możliwość odstąpienia od pełnego informowania, jeżeli obawia się on, że mogłoby to wpłynąć niekorzystnie na psychikę pacjenta lub zniechęcić go do leczenia.&lt;/p&gt;

&lt;p&gt;Należy jednak pamiętać, by ostrożnie korzystać z tej możliwości, bo przepis ma charakter wyjątkowy. Jeśli pacjent jest załamany i zmęczony leczeniem, możemy przemilczeć informację o tym, że zmniejszyły mu się szanse na wyzdrowienie. Nie powinniśmy jednak wykorzystywać tej instytucji, by unikać nieprzyjemnych rozmów, a w żadnym wypadku nie wolno nam wprowadzać pacjenta w błąd.&lt;/p&gt;

&lt;p&gt;Na żądanie pacjenta lekarz ma jednak obowiązek udzielić mu pełnej informacji, niezależnie od tego, jak - w ocenie lekarza - wpłynie ona na psychikę pacjenta.&lt;/p&gt;

&lt;h4 id=&quot;czy-lekarz-powinien-informować-o-każdym-możliwym-powikłaniu-po-zabiegu&quot;&gt;Czy lekarz powinien informować o każdym możliwym powikłaniu po zabiegu?&lt;/h4&gt;
&lt;p&gt;Ogółem można powiedzieć, że lekarz powinien poinformować o wszystkich przewidywalnych następstwach szczególnie niebezpiecznych dla życia lub zdrowia pacjenta, chociażby nawet występowały one rzadko.&lt;/p&gt;

&lt;p&gt;Warto wiedzieć, że orzecznictwie przyjęło się, iż &lt;strong&gt;zakres informacji zależy od rodzaju zabiegu&lt;/strong&gt;. W przypadku zabiegów ratujących życie informacja może być ograniczona do podania celu i rodzaju zabiegu oraz jego zwykłych następstw. Jeżeli zabieg nie ma charakteru ratującego życie, informacja powinna obejmować wszystkie powikłania, z wyjątkiem tych niegroźnych i przejściowych. W przypadku zabiegów „zbędnych” (np. estetycznych), informacja powinna obejmować każde powikłanie możliwe do przewidzenia.&lt;/p&gt;

&lt;h4 id=&quot;czy-informacja-musi-być-przekazana-na-piśmie&quot;&gt;Czy informacja musi być przekazana na piśmie?&lt;/h4&gt;
&lt;p&gt;&lt;strong&gt;Nie ma wymogu, by informacja była przekazana na piśmie&lt;/strong&gt;. Lekarz może informacji udzielić w całości ustnie, podczas rozmowy z pacjentem, ale może również przekazać pacjentowi pakiet informacji na piśmie, a następnie zapytać go czy rozumie i udzielić odpowiedzi na ewentualne pytania. Odebranie od pacjenta pisemnego oświadczenia, że została mu udzielona informacja, może być przydatne dla celów dowodowych.&lt;/p&gt;

&lt;h4 id=&quot;jak-powinna-wyglądać-prawidłowo-udzielona-informacja&quot;&gt;Jak powinna wyglądać prawidłowo udzielona informacja?&lt;/h4&gt;
&lt;p&gt;Informacja powinna być &lt;strong&gt;przede wszystkim zrozumiała&lt;/strong&gt;. Pacjent powinien faktycznie wiedzieć, co mu jest, jak będzie leczony oraz, jakie jest ryzyko związane z leczeniem. Nie jest właściwe przekazanie pacjentowi wyczerpującej informacji fachowym językiem, jeżeli pacjent informacji tej nie zrozumie.&lt;/p&gt;

&lt;p&gt;Lekarz powinien sposób przekazania informacji dostosować do pacjenta, wziąć pod uwagę jego wiek, doświadczenie życiowe, psychikę, zdolności poznawcze oraz stres, jaki przeżywa. W razie gdyby lekarz dostrzegł, że pacjent nie wszystko zrozumiał, powinien jeszcze raz przedstawić rzecz i usunąć wątpliwości.&lt;/p&gt;

&lt;p&gt;Jeżeli zatem nie rozumiemy informacji podanej przez lekarza, nie znamy jakiegoś terminu lub nie wiemy, jak przygotować się do zabiegu, nie bójmy się pytać. Lekarz ma obowiązek tak nas poinformować, byśmy zrozumieli.&lt;/p&gt;

&lt;h4 id=&quot;czy-pacjent-może-nie-chcieć-wiedzieć&quot;&gt;Czy pacjent może nie chcieć wiedzieć?&lt;/h4&gt;
&lt;p&gt;&lt;strong&gt;Pacjent ma prawo żądać, by lekarz go nie informował&lt;/strong&gt;, a lekarz obowiązany jest takie żądanie uszanować. Pacjent może również żądać przedstawienia informacji wybiórczej (np. tylko o celu zabiegu, ale już nie o rokowaniach).&lt;/p&gt;

&lt;p&gt;Lekarz powinien móc wykazać, że pacjent zażądał nieprzekazywania mu informacji w sposób bezpośredni i niebudzący wątpliwości. Jeżeli zatem pacjent życzy sobie, by go nie informować, zadbajmy, by to żądanie było dobrze udokumentowane (odbierzmy oświadczenie na piśmie).&lt;/p&gt;

&lt;h4 id=&quot;o-czym-należy-pamiętać-jeśli-pacjent-odmawia-hospitalizacji&quot;&gt;O czym należy pamiętać, jeśli pacjent odmawia hospitalizacji?&lt;/h4&gt;
&lt;p&gt;Pacjentowi, który odmawia hospitalizacji lub leczenia także należy się informacja. Pamiętajmy zatem, by &lt;strong&gt;pacjentowi przekazać informację, a szczególny nacisk połóżmy na konsekwencjach braku hospitalizacji&lt;/strong&gt;. Pacjent musi wiedzieć, czym skończy się dla niego odmowa poddania się leczeniu.&lt;/p&gt;

&lt;p&gt;Wpis zilustrowano obrazem Luke’a Fildesa “Lekarz”. Obraz powstał w roku 1887 i aktualnie znajduje się w londyńskim muzeum Tate Britain.&lt;/p&gt;</content><author><name>Edyta Kuś</name></author><summary type="html">Jaki jest zakres obowiązku informacyjnego? Lekarz ma obowiązek poinformować pacjenta o jego stanie zdrowia, postawionej diagnozie, proponowanych i możliwych metodach leczenia lub diagnostyki. Lekarz winien przekazać pacjentowi również informację o dających się przewidzieć następstwach zastosowania albo zaniechania leczenia, wynikach tego leczenia oraz rokowaniu. Obowiązek informacyjny jest więc bardzo szeroki i w zasadzie dotyczy wszystkich aspektów udzielania świadczenia zdrowotnego.</summary><media:thumbnail xmlns:media="http://search.yahoo.com/mrss/" url="http://localhost:4000/img/obowiazekinformacyjny.jpg" /><media:content medium="image" url="http://localhost:4000/img/obowiazekinformacyjny.jpg" xmlns:media="http://search.yahoo.com/mrss/" /></entry><entry><title type="html">Zakaz konkurencji w umowach cywilnoprawnych.</title><link href="http://localhost:4000/zakazkonkurencji3" rel="alternate" type="text/html" title="Zakaz konkurencji w umowach cywilnoprawnych." /><published>2020-10-30T00:00:00+01:00</published><updated>2020-10-30T00:00:00+01:00</updated><id>http://localhost:4000/Zakaz%20konkurencji%20w%20umowach%20cywilnoprawnych</id><content type="html" xml:base="http://localhost:4000/zakazkonkurencji3">&lt;h4 id=&quot;w-umowach-cywilnoprawnych-czyli-właściwie-w-czym&quot;&gt;W umowach cywilnoprawnych, czyli właściwie w czym?&lt;/h4&gt;
&lt;p&gt;Sformułowanie to obejmuje wszystkie umowy podlegające prawu cywilnemu, ale - w kontekście zakazu konkurencji - chodzi przede wszystkim o umowy o świadczenie usług. Możemy tu wskazać przede wszystkim umowę zlecenia, umowę agencyjną oraz umowy nienazwane podobne do umowy zlecenia (na marginesie dodam, że umowa nienazwana to po prostu umowa, o której przepisy prawa cywilnego milczą, np. franczyza, faktoring).&lt;/p&gt;

&lt;p&gt;W umowach o świadczenie usług zamieszczenie zakazu konkurencji jest dopuszczalne na zasadzie swobody kontraktowania. Swoboda ta podlega oczywiście pewnego rodzaju ograniczeniom, którym będzie poświęcony ten tekst.&lt;/p&gt;

&lt;h4 id=&quot;co-powinno-znaleźć-się-w-umowie&quot;&gt;Co powinno znaleźć się w umowie?&lt;/h4&gt;
&lt;p&gt;Podobnie jak w przypadku zakazu konkurencji w ramach stosunku pracy, w umowie cywilnoprawnej należy precyzyjnie określić, jaka działalność jest zakazana. Warto posłużyć się kryterium przedmiotowym (np. opisać zakazaną działalność za pomocą kodów PKD) i terytorialnym (wskazać, gdzie prowadzenie działalności jest zakazane, np. województwo śląskie i dolnośląskie).&lt;/p&gt;

&lt;p&gt;Warto przy konstruowaniu umowy pamiętać, że sądy lubią zakaz prowadzenia działalności konkurencyjnej wykładać ściśle (zawężająco). Dla przykładu, w jednym z orzeczeń Sąd Najwyższy uznał, że skoro w klauzuli znajduje się zakaz świadczenia pracy lub usług na rzecz podmiotu konkurencyjnego X, to nie sposób podciągnąć pod taki zakaz wynajmowania pomieszczeń lub udostępniania pojazdów podmiotowi X. Powinniśmy więc dążyć do jak największej precyzji w oznaczaniu zakresu zakazu konkurencji, szczególnie jeśli zależy nam, by był szeroki.&lt;/p&gt;

&lt;p&gt;Umowę możemy wzbogacić o klauzulę poufności (zakaz ujawniania tajemnicy przedsiębiorstwa zleceniodawcy).&lt;/p&gt;

&lt;h4 id=&quot;czy-należne-jest-dodatkowe-wynagrodzenie-za-powstrzymywanie-się-od-działalności-konkurencyjnej&quot;&gt;Czy należne jest dodatkowe wynagrodzenie za powstrzymywanie się od działalności konkurencyjnej?&lt;/h4&gt;
&lt;p&gt;Nie ma takiej konieczności. W orzecznictwie ugruntował się już pogląd, że wprowadzenie w umowie o świadczenie usług zakazu konkurencji bez dodatkowego wynagrodzenia za jej przestrzeganie, mieści się w granicach swobody umów i nie narusza właściwości tego stosunku prawnego.&lt;/p&gt;

&lt;p&gt;Co istotne, nie musimy dodatkowo płacić naszemu współpracownikowi nawet wtedy, kiedy w umowie zastrzeżono kary pieniężne za naruszenie zakazu konkurencji (prawo cywilne co do zasady nie otacza specjalną opieką jednej ze stron kontraktu tak, jak czyni to prawo pracy).&lt;/p&gt;

&lt;h4 id=&quot;czy-można-zakazać-prowadzenia-działalności-konkurencyjnej-po-zakończeniu-współpracy&quot;&gt;Czy można zakazać prowadzenia działalności konkurencyjnej po zakończeniu współpracy?&lt;/h4&gt;
&lt;p&gt;Nic nie stoi na przeszkodzie, by w umowie o świadczenie usług zawrzeć zakaz prowadzenia przez zleceniobiorcę działalności konkurencyjnej także po zakończeniu współpracy (zakaz ten można wprowadzić również w drodze osobnej umowy). Jest to powszechne wszędzie tam, gdzie zleceniobiorca ma dostęp do istotnych dla zleceniodawcy informacji (np. do bazy danych klientów).&lt;/p&gt;

&lt;p&gt;Zakaz możemy ukształtować dowolnie, mniej lub bardziej surowo (np. poprzez wskazanie grupy klientów, wobec której nasz były współpracownik nie może podejmować działań konkurencyjnych; poprzez podanie obszaru, na którym nie może działać). Obowiązują zasady takie same, jak przy zakazie konkurencji w czasie współpracy. Pamiętajmy jednak, by w umowie podać czas obowiązywania zakazu konkurencji.&lt;/p&gt;

&lt;p&gt;Prawo przyzwala tutaj na dość sporą nierówność stron - można nawet w umowie zastrzec karę umowną za złamanie zakazu konkurencji i nie przyznawać wynagrodzenia za przestrzeganie zakazu konkurencji. Trzeba jednak uważać, w niektórych okolicznościach długotrwały i nieodpłatny zakaz konkurencji może być uznany za nieważny jako sprzeczny z zasadami współżycia społecznego.&lt;/p&gt;

&lt;h4 id=&quot;czy-zakaz-konkurencji-musi-być-na-piśmie&quot;&gt;Czy zakaz konkurencji musi być na piśmie?&lt;/h4&gt;
&lt;p&gt;Nie ma ogólnego wymogu, by zakaz konkurencji w umowie o świadczenie usług był sporządzony w formie pisemnej (czy to w samej umowie, czy to w odrębnym dokumencie). Nic zatem nie stoi na przeszkodzie, byśmy ustnie umówili się, że współpracownik nie będzie podejmować działalności konkurencyjnej oznaczonego rodzaju. Gorąco odradzam jednak takie rozwiązanie i równie gorąco namawiam na sporządzenie odpowiedniej umowy na piśmie.&lt;/p&gt;

&lt;p&gt;Pamiętajmy również, że niekiedy ustawa wymaga, by zakaz konkurencji był wyrażony na piśmie (np. w umowie agencyjnej).&lt;/p&gt;

&lt;p&gt;W mojej ocenie najważniejsze jest, by całą umowę (w tym i postanowienia dotyczące zakazu konkurencji) dokładnie przeczytać, poprosić o przesłanie projektu na maila, skonsultować się z prawnikiem w razie potrzeby. Nie obawiajmy się negocjować, tłumaczyć, prosić o wyjaśnienie - to klucze do należytego zabezpieczenia naszej przyszłości.&lt;/p&gt;

&lt;p&gt;Wpis zilustrowano obrazem Jana Vermeera „Dziewczyna z perłą”. Obraz powstał ok. 1665 r., znajduje się w Mauritshuis (muzeum w Hadze).&lt;/p&gt;</content><author><name>Edyta Kuś</name></author><summary type="html">W umowach cywilnoprawnych, czyli właściwie w czym? Sformułowanie to obejmuje wszystkie umowy podlegające prawu cywilnemu, ale - w kontekście zakazu konkurencji - chodzi przede wszystkim o umowy o świadczenie usług. Możemy tu wskazać przede wszystkim umowę zlecenia, umowę agencyjną oraz umowy nienazwane podobne do umowy zlecenia (na marginesie dodam, że umowa nienazwana to po prostu umowa, o której przepisy prawa cywilnego milczą, np. franczyza, faktoring).</summary><media:thumbnail xmlns:media="http://search.yahoo.com/mrss/" url="http://localhost:4000/img/umowycywilnoprawne.jpg" /><media:content medium="image" url="http://localhost:4000/img/umowycywilnoprawne.jpg" xmlns:media="http://search.yahoo.com/mrss/" /></entry></feed>