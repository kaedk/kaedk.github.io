<?xml version="1.0" encoding="utf-8"?><feed xmlns="http://www.w3.org/2005/Atom" ><generator uri="https://jekyllrb.com/" version="3.9.0">Jekyll</generator><link href="http://localhost:4000/feed.xml" rel="self" type="application/atom+xml" /><link href="http://localhost:4000/" rel="alternate" type="text/html" /><updated>2020-11-17T21:57:16+01:00</updated><id>http://localhost:4000/feed.xml</id><title type="html">Blog prawniczy — Edyta Kuś</title><subtitle>Blog adwokatki z Wrocławia. W każdą środę i piątek umieszczam wpis starający się możliwie ludzkim językiem wyjaśniać codzienne problemy prawne.
</subtitle><entry><title type="html">Ochrona dóbr osobistych.</title><link href="http://localhost:4000/ochrona" rel="alternate" type="text/html" title="Ochrona dóbr osobistych." /><published>2020-11-13T00:00:00+01:00</published><updated>2020-11-13T00:00:00+01:00</updated><id>http://localhost:4000/Ochrona%20d%C3%B3br%20osobistych</id><content type="html" xml:base="http://localhost:4000/ochrona">&lt;h4 id=&quot;czym-są-dobra-osobiste&quot;&gt;Czym są dobra osobiste?&lt;/h4&gt;
&lt;p&gt;Kodeks cywilny nie definiuje pojęcia dóbr osobistych. Przedstawiciele doktryny określają dobra osobiste jako swego rodzaju &lt;strong&gt;wartości niematerialne związane z osobowością człowieka, uznane powszechnie i akceptowane przez system prawny oraz społeczeństwo&lt;/strong&gt;.&lt;/p&gt;

&lt;p&gt;Te wartości niematerialne łączą się ściśle z jednostką ludzką lub daną osobą prawną. Powstają i wygasają wraz z podmiotem podlegającym ochronie, nie mogą przechodzić na inne osoby. Oznacza to, że ochrona dóbr osobistych osoby fizycznej ustaje z chwilą jej śmierci, a osoby prawnej - z chwilą jej likwidacji.&lt;/p&gt;

&lt;h4 id=&quot;jakie-dobra-osobiste-wyróżniamy&quot;&gt;Jakie dobra osobiste wyróżniamy?&lt;/h4&gt;
&lt;p&gt;Ustawa wymienia następujące dobra osobiste: &lt;strong&gt;zdrowie, wolność, cześć, swoboda sumienia, nazwisko lub pseudonim, wizerunek, tajemnica korespondencji, nietykalność mieszkania, twórczość naukowa, artystyczna, wynalazcza i racjonalizatorska&lt;/strong&gt;.&lt;/p&gt;

&lt;p&gt;Katalog dóbr osobistych nie ma jednak charakteru zamkniętego, co oznacza, że istnieją dobra osobiste niewymienione w Kodeksie cywilnym. Można tu wskazać na przykład: &lt;strong&gt;prawo najbliższej rodziny do pochowania osoby zmarłej oraz do pamięci o niej, prawo do intymności i prywatności życia, prawo do planowania rodziny&lt;/strong&gt;.&lt;/p&gt;

&lt;p&gt;Prawo do niezakłóconego korzystania z energii elektrycznej nie zostało natomiast przez Sąd Najwyższy uznane za dobre osobiste, podobnie jak prawo do nieskażonego środowiska biologicznego i do zaspokojenia uczuć estetycznych pięknem krajobrazu.&lt;/p&gt;

&lt;h4 id=&quot;kiedy-dochodzi-do-naruszenia-dóbr-osobistych&quot;&gt;Kiedy dochodzi do naruszenia dóbr osobistych?&lt;/h4&gt;
&lt;p&gt;Ocena czy doszło do naruszenia dóbr osobistych musi być &lt;strong&gt;obiektywna, oparta na normach ogólnych&lt;/strong&gt;. W licznych orzeczeniach podkreślano, że należy badać czy naruszone zostały społecznie akceptowane wartości.&lt;/p&gt;

&lt;p&gt;Nie wystarczy więc subiektywne odczucie osoby żądającej udzielenia jej ochrony prawnej. Odmienne ujęcie - jak twierdził J. S. Piątowski - &lt;em&gt;„doprowadziłoby do uprzywilejowania osób, które wskutek swoich kompleksów lub wygórowanego o sobie wyobrażenia dochodziłyby urojonych pretensji i w tych warunkach przyjęcie subiektywnego kryterium prowadziłoby do wniosku, że samo wniesienie powództwa przez takie osoby jest dowodem jego zasadności”&lt;/em&gt;.&lt;/p&gt;

&lt;p&gt;Jeżeli wynik tej obiektywnej oceny doprowadzi do wniosku, że doszło do naruszenia dóbr osobistych, to mamy do czynienia z działaniem bezprawnym.&lt;/p&gt;

&lt;p&gt;Warto wiedzieć, że ustawodawca wprowadził domniemanie bezprawności. Oznacza to, że w pozwie nie musimy wykazywać, że doszło do działania bezprawnego. Pozwany, aby się obronić, musi natomiast wykazać, że tej bezprawności nie ma (np. ponieważ działał w obronie uzasadnionego interesu).&lt;/p&gt;

&lt;h4 id=&quot;czego-można-żądać-w-przypadku-bezprawnego-naruszenia-dóbr-osobistych&quot;&gt;Czego można żądać w przypadku bezprawnego naruszenia dóbr osobistych?&lt;/h4&gt;
&lt;p&gt;Jeżeli już ustaliśmy, że doszło do bezprawnego naruszenia dóbr osobistych, możemy domagać się &lt;strong&gt;usunięcia skutków naruszenia&lt;/strong&gt;. Możemy się domagać przede wszystkim złożenia oświadczenia odpowiedniej treści i w odpowiedniej formie, czyli &lt;strong&gt;przeprosin&lt;/strong&gt;. Zadbajmy jednak o to, by bardzo dokładnie opisać swoje żądanie - podajmy nie tylko treść przeprosin, ale również krój i stopień pisma oraz miejsce, gdzie ma nastąpić publikacja.&lt;/p&gt;

&lt;p&gt;Jeżeli dobro osobiste nie zostało jeszcze naruszone, a tylko zagrożone, możemy domagać się zaniechania cudzego działania.&lt;/p&gt;

&lt;h4 id=&quot;czy-można-domagać-się-zadośćuczynienia-pieniężnego&quot;&gt;Czy można domagać się zadośćuczynienia pieniężnego?&lt;/h4&gt;
&lt;p&gt;Możliwe jest domaganie się zadośćuczynienia pieniężnego (względnie zapłaty oznaczonej sumy pieniężnej na cel społeczny), ale &lt;strong&gt;tylko jeżeli naruszenie dóbr osobistych było zawinione&lt;/strong&gt;. Oznacza to, że sprawcy naruszenia można postawić zarzut, że w tych konkretnych okolicznościach mógł i powinien zachować się inaczej niż się zachował.&lt;/p&gt;

&lt;p&gt;Podstawowe znaczenie dla wysokości zadośćuczynienia ma rozmiar doznanej krzywdy (przeżyty ból i cierpienie). Kwota zasądzona tytułem zadośćuczynienia powinna być odczuwalna dla poszkodowanego i przynosić mu równowagę emocjonalną, naruszoną przez doznane cierpienia. Poszkodowany może domagać się łącznie zadośćuczynienia i zapłaty oznaczonej sumy pieniężnej na cel społeczny.&lt;/p&gt;

&lt;p&gt;Jeżeli sprawca naruszenia wyrządził nam dodatkowo szkodę (np. w następstwie rozpowszechniania informacji o naszej nieuczciwości, straciliśmy klientów), to możemy domagać się jej naprawienia (niezależnie od zadośćuczynienia).&lt;/p&gt;

&lt;p&gt;Wpis zilustrowano obrazem Caravaggia &lt;em&gt;„Pocałunek Judasza”&lt;/em&gt; (obraz znany jest bardziej jako &lt;em&gt;„Pojmanie Chrystusa”&lt;/em&gt;, ale do mnie bardziej przemawia ten mniej popularny tytuł). Obraz powstał w 1602 roku i aktualnie znajduje się w Irlandzkiej Galerii Narodowej.&lt;/p&gt;</content><author><name>Edyta Kuś</name></author><summary type="html">Czym są dobra osobiste? Kodeks cywilny nie definiuje pojęcia dóbr osobistych. Przedstawiciele doktryny określają dobra osobiste jako swego rodzaju wartości niematerialne związane z osobowością człowieka, uznane powszechnie i akceptowane przez system prawny oraz społeczeństwo.</summary><media:thumbnail xmlns:media="http://search.yahoo.com/mrss/" url="http://localhost:4000/img/ochrona.jpg" /><media:content medium="image" url="http://localhost:4000/img/ochrona.jpg" xmlns:media="http://search.yahoo.com/mrss/" /></entry><entry><title type="html">Zniesławienie i znieważenie w polskim prawie.</title><link href="http://localhost:4000/znieslawienie" rel="alternate" type="text/html" title="Zniesławienie i znieważenie w polskim prawie." /><published>2020-11-11T00:00:00+01:00</published><updated>2020-11-11T00:00:00+01:00</updated><id>http://localhost:4000/znieslawienie_i_zniewazenie</id><content type="html" xml:base="http://localhost:4000/znieslawienie">&lt;h4 id=&quot;czym-jest-zniesławienie&quot;&gt;Czym jest zniesławienie?&lt;/h4&gt;
&lt;p&gt;Zniesławienie jest niczym innym, jak &lt;strong&gt;pomówieniem osoby o takie postępowanie lub właściwości, które mogą poniżyć ją w opinii publicznej lub narazić na utratę zaufania&lt;/strong&gt; potrzebnego dla wykonywania określonego zawodu lub zajmowania określonego stanowiska. Wbrew pierwszym skojarzeniom ze słowem „pomówienie”, zniesławić można &lt;strong&gt;również poprzez rozpowszechnianie prawdziwych informacji&lt;/strong&gt; o danej osobie.&lt;/p&gt;

&lt;p&gt;Możemy zatem przyjąć, że jeśli pomówimy kogoś o niekompetencję, lenistwo, tchórzostwo, niesłowność, brak wymaganych kwalifikacji zawodowych, arogancję, uzależnienie od alkoholu lub środków odurzających, brak przyzwoitości, to powinniśmy liczyć się z odpowiedzialnością karną. Co więcej, odpowiedzialnością karną za pomówienie może również skutkować postawienie zniesławiającego zarzutu w formie pytania lub przypuszczenia.&lt;/p&gt;

&lt;h4 id=&quot;jak-ocenić-czy-doszło-do-zniesławienia&quot;&gt;Jak ocenić czy doszło do zniesławienia?&lt;/h4&gt;
&lt;p&gt;Zniesławiająca wypowiedzieć musi być &lt;strong&gt;obiektywnie&lt;/strong&gt; (z perspektywy przeciętnego obywatela, a nie tylko w subiektywnym przekonaniu zniesławionego) zdatna do wywołania poniżającego skutku. Dla przykładu, pomówienie osoby o homoseksualną orientację może być - wedle części doktryny - zakwalifikowane jako zniesławienie, ponieważ rozstrzygające znaczenie mają oceny społeczne, nawet jeśli są nietolerancyjne i nieracjonalne.&lt;/p&gt;

&lt;p&gt;Sąd może w konkretnym przypadku nie podzielić przekonania pokrzywdzonego o tym, że wypowiedź oskarżonego miała charakter zniesławiający. W takiej sytuacji zapadnie wyrok uniewinniający, mimo że pokrzywdzony nadal będzie subiektywnie przekonany, iż został zniesławiony. Przed sporządzeniem aktu oskarżenia warto się zatem zastanowić czy dostatecznie obiektywnie oceniliśmy skierowaną do nas wypowiedź.&lt;/p&gt;

&lt;h4 id=&quot;czy-można-zniesławić-spółkę-akcyjną&quot;&gt;Czy można zniesławić spółkę akcyjną?&lt;/h4&gt;
&lt;p&gt;Zniesławić można &lt;strong&gt;nie tylko człowieka lub grupę osób, ale również instytucję, osobę prawną i jednostkę organizacyjną niemającą osobowości prawnej&lt;/strong&gt;. Oznacza to, że zniesławić można m. in.: spółkę jawną, spółkę z ograniczoną odpowiedzialnością, spółkę akcyjną, stowarzyszenie, fundację, wspólnotę mieszkaniową czy spółdzielnię.&lt;/p&gt;

&lt;p&gt;Zniesławieniem może być w tym przypadku nie tylko pomówienie osoby prawnej, ale &lt;strong&gt;również pomówienie członków jej zarządu czy pracowników&lt;/strong&gt;.&lt;/p&gt;

&lt;h4 id=&quot;czy-zniesławienie-musi-mieć-charakter-publiczny&quot;&gt;Czy zniesławienie musi mieć charakter publiczny?&lt;/h4&gt;
&lt;p&gt;&lt;strong&gt;Nie ma wymogu, by zniesławienie odbyło się publicznie&lt;/strong&gt;. Wypowiedź zniesławiająca musi być skierowana bezpośrednio do osoby zniesławianej albo do innej osoby, lecz w zamiarze, by dotarła do zniesławianego. Zniesławić można w liście, smsie lub przez telefon.&lt;/p&gt;

&lt;p&gt;Jeżeli zniesławienie nastąpi za pomocą środków masowego komunikowania (np. w telewizji, internecie), to może łączyć się z surowszą karą dla sprawcy. O ile bowiem w przypadku „zwykłego” zniesławienia sprawca może być skazany na grzywnę albo ograniczenie wolności, to w przypadku zniesławienia „kwalifikowanego” może być skazany nawet na karę pozbawienia wolności do roku.&lt;/p&gt;

&lt;h4 id=&quot;kiedy-nie-dochodzi-do-zniesławienia&quot;&gt;Kiedy nie dochodzi do zniesławienia?&lt;/h4&gt;
&lt;p&gt;Po pierwsze, do zniesławienia nie dochodzi wtedy, kiedy &lt;strong&gt;zarzut uczyniony niepublicznie jest prawdziwy&lt;/strong&gt;. Jeżeli zatem w prywatnej rozmowie oskarżymy znajomego o to, że ukradł nam kosiarkę, po czym okaże się, iż on rzeczywiście ukradł nam kosiarkę, to nie popełniamy przestępstwa.&lt;/p&gt;

&lt;p&gt;Po drugie, nie będzie zniesławienia, jeżeli &lt;strong&gt;publicznie uczyniony prawdziwy zarzut dotyczy postępowania osoby pełniącej funkcję publiczną&lt;/strong&gt; (np. Prezesa Rady Ministrów) lub &lt;strong&gt;służy obronie społecznie uzasadnionego interesu&lt;/strong&gt; (np. ujawnianie przestępstw w organach władzy).&lt;/p&gt;

&lt;p&gt;Co istotne, nawet w braku odpowiedzialności za zniesławienie, &lt;strong&gt;możemy odpowiadać za zniewagę, jeżeli ów prawdziwy zarzut sformułowaliśmy obraźliwie&lt;/strong&gt;.&lt;/p&gt;

&lt;h4 id=&quot;czym-jest-znieważenie&quot;&gt;Czym jest znieważenie?&lt;/h4&gt;
&lt;p&gt;Znieważenie jest obrażeniem kogoś, ubliżeniem mu. Znieważające zachowanie może przybrać postać słowną (np. posłużenie się wulgaryzmem), być wyrażone za pomocą rysunku (np. karykatura), filmu, fotografii czy gestu wyrażającego brak szacunku wobec drugiej osoby.&lt;/p&gt;

&lt;h4 id=&quot;jakie-są-podobieństwa-i-różnice-pomiędzy-zniesławieniem-a-znieważeniem&quot;&gt;Jakie są podobieństwa i różnice pomiędzy zniesławieniem a znieważeniem?&lt;/h4&gt;
&lt;p&gt;Podobnie jak w przypadku zniesławienia, dla ustalenia czy zachowanie sprawcy ma charakter znieważający, &lt;strong&gt;decydujące znaczenia mają kryteria obiektywne&lt;/strong&gt; (generalnie akceptowane normy obyczajowe). Dla skazania sprawcy nie będzie więc wystarczające subiektywne odczucie osoby, do której skierowano daną wypowiedź.&lt;/p&gt;

&lt;p&gt;Zarówno w przypadku zniesławienia, jak i w przypadku znieważenia sprawca nie musi działać publicznie. Działanie za pomocą środków masowego przekazu wpływa wyłącznie na wyższą karalność.&lt;/p&gt;

&lt;p&gt;W przeciwieństwie do zniesławienia, w odniesieniu do znieważenia bez znaczenia pozostaje czy słowa sprawcy były prawdziwe. &lt;strong&gt;Prawdziwość zarzutu objętego zniewagą nie będzie prowadzić do niekaralności sprawcy&lt;/strong&gt;.&lt;/p&gt;

&lt;p&gt;Warto też wiedzieć, że jeśli zniewagę wywołało wyzywające zachowanie się pokrzywdzonego albo jeżeli pokrzywdzony odpowiedział naruszeniem nietykalności cielesnej lub zniewagą wzajemną, sąd może odstąpić od wymierzenia kary.&lt;/p&gt;

&lt;h4 id=&quot;co-oznacza-że-ściganie-odbywa-się-z-oskarżenia-prywatnego&quot;&gt;Co oznacza, że ściganie odbywa się z oskarżenia prywatnego?&lt;/h4&gt;
&lt;p&gt;Sformułowanie „ściganie odbywa się z oskarżenia prywatnego” oznacza, że w celu zainicjowania postępowania karnego pokrzywdzony musi sam złożyć akt oskarżenia. Prywatny akt oskarżenia składa się wprost do sądu i należy się z tym raczej spieszyć, ponieważ okres przedawnienia wynosi rok od czasu, gdy pokrzywdzony dowiedział się o osobie sprawcy przestępstwa, nie więcej jednak niż 3 lata od czasu jego popełnienia.&lt;/p&gt;

&lt;p&gt;Wpis zilustrowano obrazem Alberta Edelfelta „Książę Karol obraża zwłoki Klausa Fleminga w obecności Ebby Stenbock”. Obraz powstał w roku 1878 i został zakupiony do prywatnej kolekcji rok później. Dla porządku dodam, że w polskim prawie nie można znieważyć (w znaczeniu prawnokarnym) osoby zmarłej.&lt;/p&gt;</content><author><name>Edyta Kuś</name></author><summary type="html">Czym jest zniesławienie? Zniesławienie jest niczym innym, jak pomówieniem osoby o takie postępowanie lub właściwości, które mogą poniżyć ją w opinii publicznej lub narazić na utratę zaufania potrzebnego dla wykonywania określonego zawodu lub zajmowania określonego stanowiska. Wbrew pierwszym skojarzeniom ze słowem „pomówienie”, zniesławić można również poprzez rozpowszechnianie prawdziwych informacji o danej osobie.</summary><media:thumbnail xmlns:media="http://search.yahoo.com/mrss/" url="http://localhost:4000/img/znieslawienie.jpg" /><media:content medium="image" url="http://localhost:4000/img/znieslawienie.jpg" xmlns:media="http://search.yahoo.com/mrss/" /></entry><entry><title type="html">Świadoma zgoda na zabieg medyczny. Oświadczenia pro futuro.</title><link href="http://localhost:4000/swiadomazgoda" rel="alternate" type="text/html" title="Świadoma zgoda na zabieg medyczny. Oświadczenia pro futuro." /><published>2020-11-06T00:00:00+01:00</published><updated>2020-11-06T00:00:00+01:00</updated><id>http://localhost:4000/swiadomazgoda</id><content type="html" xml:base="http://localhost:4000/swiadomazgoda">&lt;h4 id=&quot;czym-jest-świadoma-zgoda-na-zabieg-medyczny&quot;&gt;Czym jest świadoma zgoda na zabieg medyczny?&lt;/h4&gt;
&lt;p&gt;Warunek świadomej zgody (zwanej również zgodą poinformowaną) będzie spełniony wtedy, kiedy lekarz wywiąże się ze swojego obowiązku informacyjnego. Pacjent musi wiedzieć, na co się godzi. W innym wypadku zostanie on pozbawiony prawa do współuczestniczenia w procesie leczenia. Zgoda świadoma to &lt;strong&gt;zgoda udzielona przez pacjenta, któremu lekarz udzielił odpowiedniej informacji o procedurze medycznej objętej zgodą&lt;/strong&gt;.&lt;/p&gt;

&lt;p&gt;Jeżeli lekarz nie udzieli pacjentowi informacji, to nie będzie mógł następnie powoływać się na to, że pacjent wyraził zgodę na zabieg. Zgoda nieświadoma (niepoinformowana) jest zwyczajnie nieskuteczna. Ma to ogromne znaczenie, ponieważ pacjent wyrażając zgodę na zabieg, akceptuje go i bierze na siebie ryzyko z nim związane.&lt;/p&gt;

&lt;h4 id=&quot;kto-i-na-co-musi-wyrazić-zgodę&quot;&gt;Kto i na co musi wyrazić zgodę?&lt;/h4&gt;
&lt;p&gt;Zgoda pacjenta jest wymagana do przeprowadzenia &lt;strong&gt;każdego badania (nawet nieinwazyjnego) i do udzielenia każdego świadczenia zdrowotnego&lt;/strong&gt;. Lekarz musi zatem uzyskać zgodę nie tylko na zabieg operacyjny, ale również na badanie USG czy podanie pacjentowi leków.&lt;/p&gt;

&lt;p&gt;Jeżeli pacjent jest pełnoletni i nieubezwłasnowolniony, to jest on osobą wyłącznie uprawnioną do wyrażenia zgody.&lt;/p&gt;

&lt;p&gt;W przypadku pacjentów małoletnich lub niezdolnych do świadomego wyrażenia zgody, wymagana jest zgoda przedstawiciela ustawowego (np. rodzica). Jeżeli takiego przedstawiciela nie ma lub nie można się z nim porozumieć, trzeba uzyskać zezwolenie sądu opiekuńczego. Warto wiedzieć, że zgodę na badanie (ale już nie na leczenie) osoby małoletniej lub niezdolnej do świadomego wyrażenia zgody może wyrazić również opiekun faktyczny (np. babcia opiekująca się dzieckiem).&lt;/p&gt;

&lt;p&gt;Jeżeli pacjent ukończył lat 16, to potrzebujemy dwóch zgód - zgody pacjenta i jego przedstawiciela (najczęściej rodzica). W sytuacji, w której rodzic się zgodzi, a pacjent sprzeciwi (albo odwrotnie) - spór rozstrzygnie sąd opiekuńczy.&lt;/p&gt;

&lt;h4 id=&quot;czy-zgoda-musi-być-pisemna&quot;&gt;Czy zgoda musi być pisemna?&lt;/h4&gt;
&lt;p&gt;Zgoda może być &lt;strong&gt;wyrażona w każdy sposób&lt;/strong&gt;, byle tylko z zachowania pacjenta wynikało bez wątpliwości, że chce on poddać się leczeniu lub badaniu. Pacjent może zwyczajnie kiwnąć głową lub machnąć ręką, kiedy lekarz zapyta go, czy zgadza się na badanie USG.&lt;/p&gt;

&lt;p&gt;Jest tu jednak wyjątek - &lt;strong&gt;zgoda na zabieg operacyjny lub inną metodę podwyższonego ryzyka musi być wyrażona na piśmie&lt;/strong&gt;. Brak zachowania formy pisemnej nie powoduje jednak nieważności zgody, a wyłącznie trudności dowodowe.&lt;/p&gt;

&lt;h4 id=&quot;kiedy-nie-trzeba-pytać-o-zgodę&quot;&gt;Kiedy nie trzeba pytać o zgodę?&lt;/h4&gt;
&lt;p&gt;Jeżeli &lt;strong&gt;u nieprzytomnego dorosłego pacjenta zachodzi potrzeba natychmiastowego udzielenia pomocy lekarskiej&lt;/strong&gt; (np. zagrożenie życia), to lekarz nie ma obowiązku uzyskiwać zgody. Podobnie rzecz wygląda w przypadku dzieci i osób ubezwłasnowolnionych - nie trzeba uzyskiwać zgody, jeżeli nie można porozumieć się z ich przedstawicielem ustawowym, a wymagana jest niezwłoczna pomoc medyczna.&lt;/p&gt;

&lt;p&gt;W takich sytuacjach lekarz powinien w miarę możliwości skonsultować się z innym lekarzem.&lt;/p&gt;

&lt;h4 id=&quot;czy-można-przełamać-opór-pacjenta&quot;&gt;Czy można przełamać opór pacjenta?&lt;/h4&gt;
&lt;p&gt;&lt;strong&gt;Jeżeli dorosły i nieubezwłasnowolniony pacjent odmawia leczenia, to lekarz zobowiązany jest tę odmowę uszanować&lt;/strong&gt;. Powinien wówczas wyjaśnić pacjentowi, jakie są konsekwencje braku leczenia, może również przekonywać pacjenta, by zmienił zdanie. W żadnym jednak wypadku lekarz nie może podjąć leczenia w stosunku do pacjenta, który świadomie odmawia poddania się temu leczeniu. Wykonanie zabiegu leczniczego bez zgody pacjenta stanowi przestępstwo.&lt;/p&gt;

&lt;p&gt;&lt;strong&gt;Możliwe jest natomiast przełamanie oporu przedstawiciela ustawowego pacjenta&lt;/strong&gt;. Swego czasu głośno było o sprawach, w których rodzice - świadkowie Jehowy odmawiali zgody na dokonanie transfuzji krwi u swoich dzieci. Odmowa ta była motywowana względami religijnymi. Sądy opiekuńcze uznawały, że jakkolwiek transfuzja krwi może być “niezgodna z prawem bożym”, to jeśli jest medycznie konieczna, należy ją wykonać mimo braku zgody rodzica. W przypadkach zagrożenia życia lekarz może samodzielnie podjąć decyzję o przełamaniu oporu przedstawiciela ustawowego.&lt;/p&gt;

&lt;h4 id=&quot;czym-jest-oświadczenie-pro-futuro&quot;&gt;Czym jest oświadczenie pro futuro?&lt;/h4&gt;
&lt;p&gt;Oświadczenie pro futuro (zwane również testamentem życia) to &lt;strong&gt;oświadczenie woli pacjenta składane na wypadek utraty przez niego przytomności&lt;/strong&gt;. W takim oświadczeniu pacjent wskazuje, jak chciałby być leczony, gdyby w danym momencie nie miał możliwości podjęcia decyzji.&lt;/p&gt;

&lt;p&gt;Można tu wskazać odmowę zgody na przetoczenie krwi (jak u Świadków Jehowy właśnie) czy decyzję o niepodejmowaniu czynności przedłużających proces umierania śmiertelnie chorej osoby.&lt;/p&gt;

&lt;h4 id=&quot;czy-kogokolwiek-będzie-obchodzić-nasze-oświadczenie-pro-futuro&quot;&gt;Czy kogokolwiek będzie obchodzić nasze oświadczenie pro futuro?&lt;/h4&gt;
&lt;p&gt;Polskie prawo nie reguluje dopuszczalności i trybu składania oświadczeń pro futuro. W temacie tym wypowiedział się Sąd Najwyższy (sygn. III CK 155/05), który stwierdził, że &lt;strong&gt;jeżeli takie oświadczenie jest złożone w sposób wyraźny i jednoznaczny, to jest wiążące dla lekarza&lt;/strong&gt;. Wielu prawników odrzuca jednak możliwość skutecznego składania takich oświadczeń, wskazując, że nie ma jasnych kryteriów pozwalających na zachowanie równowagi między autonomią woli pacjenta a jego życiem i zdrowiem.&lt;/p&gt;

&lt;p&gt;Jeżeli zatem złożymy takie oświadczenie, to niestety &lt;strong&gt;nie możemy mieć pewności, że lekarz się zastosuje do jego treści&lt;/strong&gt;. Skłaniałabym się wręcz do stwierdzenia, że lekarz nie będzie chciał ryzykować odpowiedzialnością karną i podejmie czynności medyczne, szczególnie jeśli oświadczenie zawiera wskazanie, by pacjenta nie reanimować.&lt;/p&gt;

&lt;h4 id=&quot;czy-oświadczenie-o-zgodzie-na-bycie-dawcą-organów-jest-w-ogóle-potrzebne&quot;&gt;Czy oświadczenie o zgodzie na bycie dawcą organów jest w ogóle potrzebne?&lt;/h4&gt;
&lt;p&gt;Od pewnego czasu obserwuję trend noszenia przy sobie oświadczeń o wyrażeniu zgody na bycie dawcą organów po śmierci. Tymczasem w polskim prawie &lt;strong&gt;obowiązuje domniemana zgoda na bycie pośmiertnym dawcą organów&lt;/strong&gt;.&lt;/p&gt;

&lt;p&gt;Oznacza to, że jeżeli za życia nie złożyłeś sprzeciwu, to domniemuje się, iż wyraziłeś zgodę na bycie dawcą organów. Oświadczenie noszone przy sobie nie ma zatem mocy prawnej. Sprzeciw można złożyć na trzy sposoby: 1) przez wpis w Centralnym Rejestrze Wpisów; 2) w drodze pisemnego oświadczenia opatrzonego własnoręcznym podpisem oraz 3) poprzez ustne ogłoszenie swej woli w obecności co najmniej dwóch świadków (świadkowie muszą to potwierdzić na piśmie).&lt;/p&gt;

&lt;p&gt;Bez znaczenia pozostaje także sprzeciw rodziny zmarłego. Lekarze często jednak nie podejmują się pobrania organów, jeżeli rodzina się sprzeciwia. W przypadku, w którym dwaj członkowie rodziny oświadczą, że zmarły złożył za życia sprzeciw, lekarz nie może organów pobrać.&lt;/p&gt;

&lt;p&gt;Wpis zilustrowano obrazem Gustawa Klimta „Medycyna”. Dla porządku dodam, że na przedstawionym fragmencie obrazu znajduje się Higieja - grecka bogini i uosobienie zdrowia - z wężem Eskulapa. Obraz powstał w latach 1900-1907 na zamówienie władz Uniwersytetu Wiedeńskiego. Władze nie były zadowolone, zarzuciły Klimtowi szerzenie pornografii (na obrazie są nadzy ludzie) i obrazu nie wywiesiły. Na domiar złego, w 1918 Klimt umarł na grypę, a w 1945 obraz spłonął w pożarze wznieconym przez SS.&lt;/p&gt;</content><author><name>Edyta Kuś</name></author><summary type="html">Czym jest świadoma zgoda na zabieg medyczny? Warunek świadomej zgody (zwanej również zgodą poinformowaną) będzie spełniony wtedy, kiedy lekarz wywiąże się ze swojego obowiązku informacyjnego. Pacjent musi wiedzieć, na co się godzi. W innym wypadku zostanie on pozbawiony prawa do współuczestniczenia w procesie leczenia. Zgoda świadoma to zgoda udzielona przez pacjenta, któremu lekarz udzielił odpowiedniej informacji o procedurze medycznej objętej zgodą.</summary><media:thumbnail xmlns:media="http://search.yahoo.com/mrss/" url="http://localhost:4000/img/swiadomazgoda.jpg" /><media:content medium="image" url="http://localhost:4000/img/swiadomazgoda.jpg" xmlns:media="http://search.yahoo.com/mrss/" /></entry><entry><title type="html">Lekarski obowiązek informacyjny.</title><link href="http://localhost:4000/obowiazekinformacyjny" rel="alternate" type="text/html" title="Lekarski obowiązek informacyjny." /><published>2020-11-04T00:00:00+01:00</published><updated>2020-11-04T00:00:00+01:00</updated><id>http://localhost:4000/Lekarski%20obowi%C4%85zek%20informacyjny</id><content type="html" xml:base="http://localhost:4000/obowiazekinformacyjny">&lt;h4 id=&quot;jaki-jest-zakres-obowiązku-informacyjnego&quot;&gt;Jaki jest zakres obowiązku informacyjnego?&lt;/h4&gt;
&lt;p&gt;Lekarz ma obowiązek poinformować pacjenta o jego &lt;strong&gt;stanie zdrowia&lt;/strong&gt;, postawionej &lt;strong&gt;diagnozie&lt;/strong&gt;, proponowanych i możliwych &lt;strong&gt;metodach leczenia lub diagnostyki&lt;/strong&gt;. Lekarz winien przekazać pacjentowi również informację o dających się przewidzieć &lt;strong&gt;następstwach zastosowania albo zaniechania leczenia&lt;/strong&gt;, wynikach tego leczenia oraz &lt;strong&gt;rokowaniu&lt;/strong&gt;. Obowiązek informacyjny jest więc bardzo szeroki i w zasadzie dotyczy wszystkich aspektów udzielania świadczenia zdrowotnego.&lt;/p&gt;

&lt;h4 id=&quot;jakiemu-pacjentowi-nie-trzeba-udzielać-informacji&quot;&gt;Jakiemu pacjentowi nie trzeba udzielać informacji?&lt;/h4&gt;
&lt;p&gt;Obowiązek udzielenia informacji dotyczy pacjenta, który ukończył lat 16 i jest zdolny do zrozumienia tego, co się do niego mówi. Jeżeli &lt;strong&gt;pacjent jest nieprzytomny lub niezdolny do zrozumienia informacji&lt;/strong&gt;, lekarz nie ma obowiązku go informować. Jeżeli taki pacjent ma osobę bliską (np. małżonka, rodzica), lekarz powinien tej osobie przekazać niezbędne informacje.&lt;/p&gt;

&lt;p&gt;Co istotne, nie jest wymagane, aby odbiorca informacji był pełnoletni lub posiadał pełną zdolność do czynności prawnych. Informacja należy się również pacjentowi ubezwłasnowolnionemu, o ile ten jest w stanie ją zrozumieć. Osobie poniżej 16. roku życia lekarz udziela informacji w zakresie i formie potrzebnej do prawidłowego przebiegu procesu diagnostycznego lub terapeutycznego i wysłuchuje jego zdania.&lt;/p&gt;

&lt;h4 id=&quot;czy-lekarz-może-zaniechać-udzielenia-informacji-dla-dobra-pacjenta&quot;&gt;Czy lekarz może zaniechać udzielenia informacji dla dobra pacjenta?&lt;/h4&gt;
&lt;p&gt;W sytuacjach wyjątkowych, &lt;strong&gt;jeżeli rokowanie jest niepomyślne dla pacjenta, lekarz może ograniczyć informację o stanie zdrowia i o rokowaniu, jeżeli przemawia za tym dobro pacjenta&lt;/strong&gt;. Ustawa daje więc lekarzowi możliwość odstąpienia od pełnego informowania, jeżeli obawia się on, że mogłoby to wpłynąć niekorzystnie na psychikę pacjenta lub zniechęcić go do leczenia.&lt;/p&gt;

&lt;p&gt;Należy jednak pamiętać, by ostrożnie korzystać z tej możliwości, bo przepis ma charakter wyjątkowy. Jeśli pacjent jest załamany i zmęczony leczeniem, możemy przemilczeć informację o tym, że zmniejszyły mu się szanse na wyzdrowienie. Nie powinniśmy jednak wykorzystywać tej instytucji, by unikać nieprzyjemnych rozmów, a w żadnym wypadku nie wolno nam wprowadzać pacjenta w błąd.&lt;/p&gt;

&lt;p&gt;Na żądanie pacjenta lekarz ma jednak obowiązek udzielić mu pełnej informacji, niezależnie od tego, jak - w ocenie lekarza - wpłynie ona na psychikę pacjenta.&lt;/p&gt;

&lt;h4 id=&quot;czy-lekarz-powinien-informować-o-każdym-możliwym-powikłaniu-po-zabiegu&quot;&gt;Czy lekarz powinien informować o każdym możliwym powikłaniu po zabiegu?&lt;/h4&gt;
&lt;p&gt;Ogółem można powiedzieć, że lekarz powinien poinformować o wszystkich przewidywalnych następstwach szczególnie niebezpiecznych dla życia lub zdrowia pacjenta, chociażby nawet występowały one rzadko.&lt;/p&gt;

&lt;p&gt;Warto wiedzieć, że orzecznictwie przyjęło się, iż &lt;strong&gt;zakres informacji zależy od rodzaju zabiegu&lt;/strong&gt;. W przypadku zabiegów ratujących życie informacja może być ograniczona do podania celu i rodzaju zabiegu oraz jego zwykłych następstw. Jeżeli zabieg nie ma charakteru ratującego życie, informacja powinna obejmować wszystkie powikłania, z wyjątkiem tych niegroźnych i przejściowych. W przypadku zabiegów „zbędnych” (np. estetycznych), informacja powinna obejmować każde powikłanie możliwe do przewidzenia.&lt;/p&gt;

&lt;h4 id=&quot;czy-informacja-musi-być-przekazana-na-piśmie&quot;&gt;Czy informacja musi być przekazana na piśmie?&lt;/h4&gt;
&lt;p&gt;&lt;strong&gt;Nie ma wymogu, by informacja była przekazana na piśmie&lt;/strong&gt;. Lekarz może informacji udzielić w całości ustnie, podczas rozmowy z pacjentem, ale może również przekazać pacjentowi pakiet informacji na piśmie, a następnie zapytać go czy rozumie i udzielić odpowiedzi na ewentualne pytania. Odebranie od pacjenta pisemnego oświadczenia, że została mu udzielona informacja, może być przydatne dla celów dowodowych.&lt;/p&gt;

&lt;h4 id=&quot;jak-powinna-wyglądać-prawidłowo-udzielona-informacja&quot;&gt;Jak powinna wyglądać prawidłowo udzielona informacja?&lt;/h4&gt;
&lt;p&gt;Informacja powinna być &lt;strong&gt;przede wszystkim zrozumiała&lt;/strong&gt;. Pacjent powinien faktycznie wiedzieć, co mu jest, jak będzie leczony oraz, jakie jest ryzyko związane z leczeniem. Nie jest właściwe przekazanie pacjentowi wyczerpującej informacji fachowym językiem, jeżeli pacjent informacji tej nie zrozumie.&lt;/p&gt;

&lt;p&gt;Lekarz powinien sposób przekazania informacji dostosować do pacjenta, wziąć pod uwagę jego wiek, doświadczenie życiowe, psychikę, zdolności poznawcze oraz stres, jaki przeżywa. W razie gdyby lekarz dostrzegł, że pacjent nie wszystko zrozumiał, powinien jeszcze raz przedstawić rzecz i usunąć wątpliwości.&lt;/p&gt;

&lt;p&gt;Jeżeli zatem nie rozumiemy informacji podanej przez lekarza, nie znamy jakiegoś terminu lub nie wiemy, jak przygotować się do zabiegu, nie bójmy się pytać. Lekarz ma obowiązek tak nas poinformować, byśmy zrozumieli.&lt;/p&gt;

&lt;h4 id=&quot;czy-pacjent-może-nie-chcieć-wiedzieć&quot;&gt;Czy pacjent może nie chcieć wiedzieć?&lt;/h4&gt;
&lt;p&gt;&lt;strong&gt;Pacjent ma prawo żądać, by lekarz go nie informował&lt;/strong&gt;, a lekarz obowiązany jest takie żądanie uszanować. Pacjent może również żądać przedstawienia informacji wybiórczej (np. tylko o celu zabiegu, ale już nie o rokowaniach).&lt;/p&gt;

&lt;p&gt;Lekarz powinien móc wykazać, że pacjent zażądał nieprzekazywania mu informacji w sposób bezpośredni i niebudzący wątpliwości. Jeżeli zatem pacjent życzy sobie, by go nie informować, zadbajmy, by to żądanie było dobrze udokumentowane (odbierzmy oświadczenie na piśmie).&lt;/p&gt;

&lt;h4 id=&quot;o-czym-należy-pamiętać-jeśli-pacjent-odmawia-hospitalizacji&quot;&gt;O czym należy pamiętać, jeśli pacjent odmawia hospitalizacji?&lt;/h4&gt;
&lt;p&gt;Pacjentowi, który odmawia hospitalizacji lub leczenia także należy się informacja. Pamiętajmy zatem, by &lt;strong&gt;pacjentowi przekazać informację, a szczególny nacisk połóżmy na konsekwencjach braku hospitalizacji&lt;/strong&gt;. Pacjent musi wiedzieć, czym skończy się dla niego odmowa poddania się leczeniu.&lt;/p&gt;

&lt;p&gt;Wpis zilustrowano obrazem Luke’a Fildesa “Lekarz”. Obraz powstał w roku 1887 i aktualnie znajduje się w londyńskim muzeum Tate Britain.&lt;/p&gt;</content><author><name>Edyta Kuś</name></author><summary type="html">Jaki jest zakres obowiązku informacyjnego? Lekarz ma obowiązek poinformować pacjenta o jego stanie zdrowia, postawionej diagnozie, proponowanych i możliwych metodach leczenia lub diagnostyki. Lekarz winien przekazać pacjentowi również informację o dających się przewidzieć następstwach zastosowania albo zaniechania leczenia, wynikach tego leczenia oraz rokowaniu. Obowiązek informacyjny jest więc bardzo szeroki i w zasadzie dotyczy wszystkich aspektów udzielania świadczenia zdrowotnego.</summary><media:thumbnail xmlns:media="http://search.yahoo.com/mrss/" url="http://localhost:4000/img/obowiazekinformacyjny.jpg" /><media:content medium="image" url="http://localhost:4000/img/obowiazekinformacyjny.jpg" xmlns:media="http://search.yahoo.com/mrss/" /></entry><entry><title type="html">Zakaz konkurencji w umowach cywilnoprawnych.</title><link href="http://localhost:4000/zakazkonkurencji3" rel="alternate" type="text/html" title="Zakaz konkurencji w umowach cywilnoprawnych." /><published>2020-10-30T00:00:00+01:00</published><updated>2020-10-30T00:00:00+01:00</updated><id>http://localhost:4000/Zakaz%20konkurencji%20w%20umowach%20cywilnoprawnych</id><content type="html" xml:base="http://localhost:4000/zakazkonkurencji3">&lt;h4 id=&quot;w-umowach-cywilnoprawnych-czyli-właściwie-w-czym&quot;&gt;W umowach cywilnoprawnych, czyli właściwie w czym?&lt;/h4&gt;
&lt;p&gt;Sformułowanie to obejmuje wszystkie umowy podlegające prawu cywilnemu, ale - w kontekście zakazu konkurencji - chodzi przede wszystkim o umowy o świadczenie usług. Możemy tu wskazać przede wszystkim umowę zlecenia, umowę agencyjną oraz umowy nienazwane podobne do umowy zlecenia (na marginesie dodam, że umowa nienazwana to po prostu umowa, o której przepisy prawa cywilnego milczą, np. franczyza, faktoring).&lt;/p&gt;

&lt;p&gt;W umowach o świadczenie usług zamieszczenie zakazu konkurencji jest dopuszczalne na zasadzie swobody kontraktowania. Swoboda ta podlega oczywiście pewnego rodzaju ograniczeniom, którym będzie poświęcony ten tekst.&lt;/p&gt;

&lt;h4 id=&quot;co-powinno-znaleźć-się-w-umowie&quot;&gt;Co powinno znaleźć się w umowie?&lt;/h4&gt;
&lt;p&gt;Podobnie jak w przypadku zakazu konkurencji w ramach stosunku pracy, w umowie cywilnoprawnej należy precyzyjnie określić, jaka działalność jest zakazana. Warto posłużyć się kryterium przedmiotowym (np. opisać zakazaną działalność za pomocą kodów PKD) i terytorialnym (wskazać, gdzie prowadzenie działalności jest zakazane, np. województwo śląskie i dolnośląskie).&lt;/p&gt;

&lt;p&gt;Warto przy konstruowaniu umowy pamiętać, że sądy lubią zakaz prowadzenia działalności konkurencyjnej wykładać ściśle (zawężająco). Dla przykładu, w jednym z orzeczeń Sąd Najwyższy uznał, że skoro w klauzuli znajduje się zakaz świadczenia pracy lub usług na rzecz podmiotu konkurencyjnego X, to nie sposób podciągnąć pod taki zakaz wynajmowania pomieszczeń lub udostępniania pojazdów podmiotowi X. Powinniśmy więc dążyć do jak największej precyzji w oznaczaniu zakresu zakazu konkurencji, szczególnie jeśli zależy nam, by był szeroki.&lt;/p&gt;

&lt;p&gt;Umowę możemy wzbogacić o klauzulę poufności (zakaz ujawniania tajemnicy przedsiębiorstwa zleceniodawcy).&lt;/p&gt;

&lt;h4 id=&quot;czy-należne-jest-dodatkowe-wynagrodzenie-za-powstrzymywanie-się-od-działalności-konkurencyjnej&quot;&gt;Czy należne jest dodatkowe wynagrodzenie za powstrzymywanie się od działalności konkurencyjnej?&lt;/h4&gt;
&lt;p&gt;Nie ma takiej konieczności. W orzecznictwie ugruntował się już pogląd, że wprowadzenie w umowie o świadczenie usług zakazu konkurencji bez dodatkowego wynagrodzenia za jej przestrzeganie, mieści się w granicach swobody umów i nie narusza właściwości tego stosunku prawnego.&lt;/p&gt;

&lt;p&gt;Co istotne, nie musimy dodatkowo płacić naszemu współpracownikowi nawet wtedy, kiedy w umowie zastrzeżono kary pieniężne za naruszenie zakazu konkurencji (prawo cywilne co do zasady nie otacza specjalną opieką jednej ze stron kontraktu tak, jak czyni to prawo pracy).&lt;/p&gt;

&lt;h4 id=&quot;czy-można-zakazać-prowadzenia-działalności-konkurencyjnej-po-zakończeniu-współpracy&quot;&gt;Czy można zakazać prowadzenia działalności konkurencyjnej po zakończeniu współpracy?&lt;/h4&gt;
&lt;p&gt;Nic nie stoi na przeszkodzie, by w umowie o świadczenie usług zawrzeć zakaz prowadzenia przez zleceniobiorcę działalności konkurencyjnej także po zakończeniu współpracy (zakaz ten można wprowadzić również w drodze osobnej umowy). Jest to powszechne wszędzie tam, gdzie zleceniobiorca ma dostęp do istotnych dla zleceniodawcy informacji (np. do bazy danych klientów).&lt;/p&gt;

&lt;p&gt;Zakaz możemy ukształtować dowolnie, mniej lub bardziej surowo (np. poprzez wskazanie grupy klientów, wobec której nasz były współpracownik nie może podejmować działań konkurencyjnych; poprzez podanie obszaru, na którym nie może działać). Obowiązują zasady takie same, jak przy zakazie konkurencji w czasie współpracy. Pamiętajmy jednak, by w umowie podać czas obowiązywania zakazu konkurencji.&lt;/p&gt;

&lt;p&gt;Prawo przyzwala tutaj na dość sporą nierówność stron - można nawet w umowie zastrzec karę umowną za złamanie zakazu konkurencji i nie przyznawać wynagrodzenia za przestrzeganie zakazu konkurencji. Trzeba jednak uważać, w niektórych okolicznościach długotrwały i nieodpłatny zakaz konkurencji może być uznany za nieważny jako sprzeczny z zasadami współżycia społecznego.&lt;/p&gt;

&lt;h4 id=&quot;czy-zakaz-konkurencji-musi-być-na-piśmie&quot;&gt;Czy zakaz konkurencji musi być na piśmie?&lt;/h4&gt;
&lt;p&gt;Nie ma ogólnego wymogu, by zakaz konkurencji w umowie o świadczenie usług był sporządzony w formie pisemnej (czy to w samej umowie, czy to w odrębnym dokumencie). Nic zatem nie stoi na przeszkodzie, byśmy ustnie umówili się, że współpracownik nie będzie podejmować działalności konkurencyjnej oznaczonego rodzaju. Gorąco odradzam jednak takie rozwiązanie i równie gorąco namawiam na sporządzenie odpowiedniej umowy na piśmie.&lt;/p&gt;

&lt;p&gt;Pamiętajmy również, że niekiedy ustawa wymaga, by zakaz konkurencji był wyrażony na piśmie (np. w umowie agencyjnej).&lt;/p&gt;

&lt;p&gt;W mojej ocenie najważniejsze jest, by całą umowę (w tym i postanowienia dotyczące zakazu konkurencji) dokładnie przeczytać, poprosić o przesłanie projektu na maila, skonsultować się z prawnikiem w razie potrzeby. Nie obawiajmy się negocjować, tłumaczyć, prosić o wyjaśnienie - to klucze do należytego zabezpieczenia naszej przyszłości.&lt;/p&gt;

&lt;p&gt;Wpis zilustrowano obrazem Jana Vermeera „Dziewczyna z perłą”. Obraz powstał ok. 1665 r., znajduje się w Mauritshuis (muzeum w Hadze).&lt;/p&gt;</content><author><name>Edyta Kuś</name></author><summary type="html">W umowach cywilnoprawnych, czyli właściwie w czym? Sformułowanie to obejmuje wszystkie umowy podlegające prawu cywilnemu, ale - w kontekście zakazu konkurencji - chodzi przede wszystkim o umowy o świadczenie usług. Możemy tu wskazać przede wszystkim umowę zlecenia, umowę agencyjną oraz umowy nienazwane podobne do umowy zlecenia (na marginesie dodam, że umowa nienazwana to po prostu umowa, o której przepisy prawa cywilnego milczą, np. franczyza, faktoring).</summary><media:thumbnail xmlns:media="http://search.yahoo.com/mrss/" url="http://localhost:4000/img/umowycywilnoprawne.jpg" /><media:content medium="image" url="http://localhost:4000/img/umowycywilnoprawne.jpg" xmlns:media="http://search.yahoo.com/mrss/" /></entry><entry><title type="html">Zakaz konkurencji po ustaniu stosunku pracy.</title><link href="http://localhost:4000/zakazkonkurencji2" rel="alternate" type="text/html" title="Zakaz konkurencji po ustaniu stosunku pracy." /><published>2020-10-28T00:00:00+01:00</published><updated>2020-10-28T00:00:00+01:00</updated><id>http://localhost:4000/Zakaz%20konkurencji%20po%20ustaniu%20stosunku%20pracy</id><content type="html" xml:base="http://localhost:4000/zakazkonkurencji2">&lt;h4 id=&quot;czy-z-każdym-pracownikiem-można-zawrzeć-umowę-o-zakazie-konkurencji-po-ustaniu-stosunku-pracy&quot;&gt;Czy z każdym pracownikiem można zawrzeć umowę o zakazie konkurencji po ustaniu stosunku pracy?&lt;/h4&gt;
&lt;p&gt;Kodeks pracy stanowi, że umowę o zakazie konkurencji po ustaniu stosunku pracy można zawrzeć z pracownikiem &lt;em&gt;„mającym dostęp do szczególnie ważnych informacji, których ujawnienie mogłoby narazić pracodawcę na szkodę”&lt;/em&gt;. Wydawać by się zatem mogło, że przyczyna zawarcia umowy aktualizuje się dopiero wówczas, gdy pracownik zajmuje w strukturze pracodawcy stanowisko połączone z dostępem do poufnych i strategicznych danych (np. kierownik działu).&lt;/p&gt;

&lt;p&gt;W orzecznictwie przyjmuje się jednak, że to &lt;strong&gt;pracodawca decyduje, jakie dane są dla niego poufne i strategiczne&lt;/strong&gt;. Oznacza to, że to &lt;strong&gt;pracodawca wybiera krąg pracowników, z którymi może zawrzeć umowę o zakazie konkurencji po ustaniu stosunku pracy&lt;/strong&gt;. Co więcej, umowa o zakazie konkurencji po ustaniu stosunku pracy będzie ważna nawet wtedy, kiedy pracownik faktycznie nie miał dostępu do istotnych danych (ale pracodawca uważał inaczej).&lt;/p&gt;

&lt;h4 id=&quot;co-powinno-znaleźć-się-w-umowie&quot;&gt;Co powinno znaleźć się w umowie?&lt;/h4&gt;
&lt;p&gt;Zacząć trzeba od tego, że umowa musi być pod rygorem nieważności zawarta &lt;strong&gt;na piśmie&lt;/strong&gt;.&lt;/p&gt;

&lt;p&gt;Umowa powinna określać precyzyjnie, &lt;strong&gt;jakie rodzaje i formy działalności są zakazane&lt;/strong&gt;. Byłego pracownika można zobowiązać do niewykonywania konkretnej działalności, która równocześnie mieści się w zakresie działalności pracodawcy.&lt;/p&gt;

&lt;p&gt;Kolejną rzeczą, która musi znaleźć się w umowie, jest &lt;strong&gt;okres obowiązywania zakazu konkurencji&lt;/strong&gt;. Sąd Najwyższy wskazał, że nie dochodzi do ustanowienia zakazu działalności konkurencyjnej po ustaniu stosunku pracy w razie pominięcia w umowie postanowienia określającego czas trwania tego zakazu.&lt;/p&gt;

&lt;p&gt;Jeżeli konstruujemy umowę o zakazie konkurencji dla naszego byłego pracownika, warto zadbać o to, by znalazła się w niej również &lt;strong&gt;klauzula poufności&lt;/strong&gt; (przez klauzę poufności mam na myśli obowiązek zachowania tajemnicy przedsiębiorstwa).&lt;/p&gt;

&lt;h4 id=&quot;jakie-odszkodowanie-należy-się-pracownikowi&quot;&gt;Jakie odszkodowanie należy się pracownikowi?&lt;/h4&gt;
&lt;p&gt;O ile umowa o zakazie konkurencji w czasie trwania stosunku pracy może być nieodpłatna, o tyle w przypadku umowy ustanawiającej zakaz konkurencji po ustaniu stosunku pracy takiej możliwości nie ma. Byłemu pracownikowi odszkodowanie za powstrzymywanie się od działalności konkurencyjnej należy się &lt;strong&gt;zawsze&lt;/strong&gt;.&lt;/p&gt;

&lt;p&gt;Przede wszystkim odszkodowanie &lt;strong&gt;nie może być niższe od 25% wynagrodzenia&lt;/strong&gt; otrzymanego przez pracownika przed ustaniem stosunku pracy przez okres odpowiadający okresowi obowiązywania zakazu konkurencji. Jeżeli zatem przez rok otrzymywaliśmy wynagrodzenie w kwocie 5 000 zł miesięcznie, a następnie przez rok mamy powstrzymywać się od działalności konkurencyjnej, to należy nam się z tego tytułu minimum 15 000 zł odszkodowania. Odszkodowanie to może być wypłacane w miesięcznych ratach. W umowie należy wskazać termin i sposób wypłaty odszkodowania.&lt;/p&gt;

&lt;p&gt;Warto wiedzieć, że &lt;strong&gt;umowa przewidująca nieodpłatny zakaz działalności konkurencyjnej po ustaniu stosunku pracy nie jest nieważna&lt;/strong&gt;. Umowa będzie nas wiązać i otrzymamy odszkodowanie w wysokości minimalnej.&lt;/p&gt;

&lt;h4 id=&quot;czy-na-byłego-pracownika-można-nałożyć-karę-umowną-w-razie-złamania-zakazu&quot;&gt;Czy na byłego pracownika można nałożyć karę umowną w razie złamania zakazu?&lt;/h4&gt;
&lt;p&gt;Były pracownik za naruszenie nakazu konkurencji odpowiada na zasadach przewidzianych w Kodeksie cywilnym (nie mają tu zastosowania przepisy Kodeksu pracy o ograniczeniach odpowiedzialności pracownika). Zastrzeżenie kary umownej na wypadek złamania zakazu konkurencji jest więc &lt;strong&gt;w pełni dopuszczalne&lt;/strong&gt;. Karą umowną można zabezpieczyć również przestrzeganie obowiązku zachowania poufności.&lt;/p&gt;

&lt;p&gt;Kara umowna może być zastrzeżona w dowolnej wysokości. Jeżeli jednak jest ona wygórowana, to były pracownik ma prawo domagać się jej miarkowania.&lt;/p&gt;

&lt;h4 id=&quot;czy-były-pracownik-może-podjąć-działalność-konkurencyjną-jeżeli-pracodawca-nie-wypłaci-mu-odszkodowania&quot;&gt;Czy były pracownik może podjąć działalność konkurencyjną, jeżeli pracodawca nie wypłaci mu odszkodowania?&lt;/h4&gt;
&lt;p&gt;Zacząć trzeba od tego, że były pracodawca nie może uwolnić się od obowiązku zapłaty odszkodowania, zezwalając pracownikowi na podjęcie działalności konkurencyjnej, nawet jeżeli po czasie uznał, że nie obawia się działań swego byłego pracownika.&lt;/p&gt;

&lt;p&gt;Jeżeli pracodawca nie wywiązuje się z obowiązku zapłaty odszkodowania, pracownik ma wybór - &lt;strong&gt;może podjąć działalność zakazaną, albo dochodzić odszkodowania na drodze sądowej i nadal powstrzymywać się od wykonywania tej działalności&lt;/strong&gt;.&lt;/p&gt;

&lt;p&gt;Warto jednak uważać, ponieważ wypłata przez byłego pracodawcę odszkodowania po upływie uzgodnionego terminu nie musi być traktowana jako niewykonanie tego obowiązku, prowadzące do ustania zakazu konkurencji, a jedynie jako nienależyte wykonanie umowy prowadzące do tego, że pracownik może domagać się odsetek (nadal będąc zobowiązanym do powstrzymywania się od wykonywania działalności zakazanej).&lt;/p&gt;

&lt;h4 id=&quot;kiedy-jeszcze-ustaje-obowiązek-powstrzymywania-się-od-działalności-konkurencyjnej&quot;&gt;Kiedy jeszcze ustaje obowiązek powstrzymywania się od działalności konkurencyjnej?&lt;/h4&gt;
&lt;p&gt;Kodeks pracy posługuje się dość enigmatycznym stwierdzeniem, że zakaz konkurencji &lt;em&gt;„przestaje obowiązywać przed upływem terminu, na jaki została zawarta umowa, w razie ustania przyczyn uzasadniających taki zakaz”&lt;/em&gt;. Jest to pojęcie nieostre i wymagana jest drobiazgowa analiza indywidualnej sytuacji, by stwierdzić, kiedy były pracownik może podjąć działalność zakazaną.&lt;/p&gt;

&lt;p&gt;Możemy jednak pokusić się o stwierdzenie, że jeżeli jako pracownik mieliśmy dostęp do danych poufnych, które następnie były pracodawca opublikował na swojej stronie internetowej, to ustała przyczyna uzasadniająca zakaz konkurencji, a my możemy taką działalność podjąć. Pamiętajmy, że zawsze możemy wystąpić do sądu z powództwem o ustalenie czy zakaz konkurencji nadal wiąże.&lt;/p&gt;

&lt;p&gt;Wpis zilustrowano obrazem Jana Vermeera “Szklanka wina”. Obraz powstał ok. 1660 - 1661 r. Aktualnie znajduje się w Gemäldegalerie (Galerii Malarstwa w Berlinie).&lt;/p&gt;</content><author><name>Edyta Kuś</name></author><summary type="html">Czy z każdym pracownikiem można zawrzeć umowę o zakazie konkurencji po ustaniu stosunku pracy? Kodeks pracy stanowi, że umowę o zakazie konkurencji po ustaniu stosunku pracy można zawrzeć z pracownikiem „mającym dostęp do szczególnie ważnych informacji, których ujawnienie mogłoby narazić pracodawcę na szkodę”. Wydawać by się zatem mogło, że przyczyna zawarcia umowy aktualizuje się dopiero wówczas, gdy pracownik zajmuje w strukturze pracodawcy stanowisko połączone z dostępem do poufnych i strategicznych danych (np. kierownik działu).</summary><media:thumbnail xmlns:media="http://search.yahoo.com/mrss/" url="http://localhost:4000/img/postosunkupracy.jpg" /><media:content medium="image" url="http://localhost:4000/img/postosunkupracy.jpg" xmlns:media="http://search.yahoo.com/mrss/" /></entry><entry><title type="html">Zakaz konkurencji w stosunku pracy.</title><link href="http://localhost:4000/zakazkonkurencji" rel="alternate" type="text/html" title="Zakaz konkurencji w stosunku pracy." /><published>2020-10-23T00:00:00+02:00</published><updated>2020-10-23T00:00:00+02:00</updated><id>http://localhost:4000/Zakaz%20konkurencji%20w%20stosunku%20pracy</id><content type="html" xml:base="http://localhost:4000/zakazkonkurencji">&lt;h4 id=&quot;czym-jest-działalność-konkurencyjna&quot;&gt;Czym jest działalność konkurencyjna?&lt;/h4&gt;
&lt;p&gt;Rozważania w przedmiocie zakazu konkurencji powinnismy zacząć od wyjaśnienia, czego w ogóle można zakazać, czyli czym jest działalność konkurencyjna. Można powiedzieć, że są to podejmowane przez pracownika &lt;strong&gt;czynności zarobkowe, pokrywające się - chociażby częściowo - z zakresem działalności pracodawcy&lt;/strong&gt;. Pracownik może te działania podejmować na własny rachunek (w ramach działalności gospodarczej) lub na rachunek innego podmiotu (jako pracownik lub zleceniobiorca).&lt;/p&gt;

&lt;p&gt;Oznacza to, że pracownikowi można zakazać wykonywania wyłącznie tych czynności, które są przedmiotem działalności pracodawcy. Jeżeli pracodawca zajmuje się uprawą ziemniaków, to nie może swojemu pracownikowi zakazać produkcji żelbetu (oczywiście zastosowałam tu pewne uproszczenie).&lt;/p&gt;

&lt;h4 id=&quot;w-jakiej-formie-można-ustanowić-zakaz-konkurencji&quot;&gt;W jakiej formie można ustanowić zakaz konkurencji?&lt;/h4&gt;
&lt;p&gt;Tutaj odpowiedź jest prosta - &lt;strong&gt;na piśmie&lt;/strong&gt;. Umowy o zakazie konkurencji w stosunku pracy wymagają formy pisemnej pod rygorem nieważności. Może to być część umowy o pracę (jeden dokument), ale może być to całkowicie odrębna umowa. Ustne zastrzeżenie zakazu konkurencji zawsze będzie nieważne.&lt;/p&gt;

&lt;p&gt;Jeżeli Twój pracodawca zabrania Ci podjęcia swojej działalności, ale nie łączy was pisemna umowa o zakazie konkurencji, to co do zasady nie musisz się obawiać i możesz działalność tę podjąć. Pamiętaj jednak, że - nawet w braku pisemnej umowy o zakazie konkurencji - nie możesz działać na szkodę swojego pracodawcy.&lt;/p&gt;

&lt;h4 id=&quot;co-musi-znaleźć-się-w-umowie&quot;&gt;Co musi znaleźć się w umowie?&lt;/h4&gt;
&lt;p&gt;Umowa o zakazie konkurencji powinna określać przede wszystkim &lt;strong&gt;rodzaje działalności zakazanej&lt;/strong&gt; oraz &lt;strong&gt;terytorium objęte tym zakazem&lt;/strong&gt;.&lt;/p&gt;

&lt;p&gt;Przy określaniu rodzajów działalności zakazanej należy posługiwać się przedmiotem działalności pracodawcy określonym w przepisach (np. PKD). Zakaz konkurencji musi być sformułowany w sposób jednoznaczny, by pracownik nie miał problemu z określeniem, czego nie może wykonywać.&lt;/p&gt;

&lt;p&gt;Terytorium oznaczamy w sposób geograficzny (np. terytorium Polski, województwo dolnośląskie). Jeżeli w umowie nie będzie wskazanego terytorium, na jakim zakaz obowiązuje, to przyjmuje się, że jest to terytorium działania pracodawcy.&lt;/p&gt;

&lt;h4 id=&quot;czy-za-przestrzeganie-zakazu-konkurencji-przysługuje-dodatkowe-wynagrodzenie&quot;&gt;Czy za przestrzeganie zakazu konkurencji przysługuje dodatkowe wynagrodzenie?&lt;/h4&gt;
&lt;p&gt;Pracodawca &lt;strong&gt;nie ma obowiązku&lt;/strong&gt; wypłacania pracownikowi dodatkowego wynagrodzenia za powstrzymywanie się od działalności konkurencyjnej. Pracownik nie może więc  domagać się, by pracodawca zwiększył jego wynagrodzenie, ponieważ w umowie jest zakaz konkurencji (czasem warto jednak spróbować).&lt;/p&gt;

&lt;p&gt;Inaczej rzecz się ma w przypadku umowy o zakazie konkurencji po ustaniu stosunku pracy, ale o tym w kolejnym wpisie.&lt;/p&gt;

&lt;h4 id=&quot;czy-pracodawca-może-domagać-się-kary-umownej-za-złamanie-zakazu-konkurencji&quot;&gt;Czy pracodawca może domagać się kary umownej za złamanie zakazu konkurencji?&lt;/h4&gt;
&lt;p&gt;Zdaniem Sądu Najwyższego, zastrzeżenie kary umownej jest dopuszczalne wyłącznie w umowie o zakazie konkurencji po ustaniu stosunku pracy. W przypadku umowy zawieranej na czas trwania stosunku pracy zastrzeżenie kary umownej &lt;strong&gt;nie jest dopuszczalne&lt;/strong&gt;, a pracodawca może domagać się naprawienia ewentualnych szkód na zasadach opisanych w Kodeksie pracy.&lt;/p&gt;

&lt;p&gt;Oznacza to, że jeżeli w takiej umowie ustanowiono karę umowną w wysokości 20 000 zł za naruszenie zakazu konkurencji, to jest to zapis nieważny, a pracodawca może domagać się wyłącznie, by pracownik naprawił faktycznie wyrządzoną mu stratę. Co ważne, odpowiedzialność pracownika ogranicza się do wysokości jego trzymiesięcznego wynagrodzenia, chyba że ten szkodę wyrządził umyślnie.&lt;/p&gt;

&lt;h4 id=&quot;czy-pracodawca-może-wypowiedzieć-umowę-o-pracę-jeżeli-pracownik-nie-podpisze-umowy-o-zakazie-konkurencji&quot;&gt;Czy pracodawca może wypowiedzieć umowę o pracę, jeżeli pracownik nie podpisze umowy o zakazie konkurencji?&lt;/h4&gt;
&lt;p&gt;Odmowa podpisania przez pracownika umowy o zakazie prowadzenia działalności konkurencyjnej może stanowić podstawę wypowiedzenia umowy o pracę. Jeżeli zatem odmówimy podpisania umowy o zakazie konkurencji, musimy liczyć się z tym, że &lt;strong&gt;pracodawca będzie uprawniony do zakończenia współpracy&lt;/strong&gt; z nami.&lt;/p&gt;

&lt;p&gt;Jest jednak wyjątek - niezgodność umowy o zakazie konkurencji z przepisami Kodeksu pracy. Dla przykładu, jeżeli pracownik odmówi podpisania umowy o zakazie konkurencji w sytuacji, w której umowa ta zabrania mu podjęcia wszelkiego rodzaju działalności, to pracodawca nie jest uprawniony do wypowiedzenia umowy o pracę. Jeżeli to zrobi, pracownik może domagać się odszkodowania lub przywrócenia do pracy.&lt;/p&gt;

&lt;p&gt;Mimo iż często pracownikom wydaje się, że w negocjacjach z pracodawcą są na “straconej pozycji”, to w przypadku zakazu konkurencji warto próbować. Jeżeli trudno jest nam zrozumieć skomplikowaną treść umowy, możemy udać się po pomoc do adwokata.&lt;/p&gt;

&lt;p&gt;Wpis zilustrowano obrazem Jana Vermeera “Mleczarka”. Obraz powstał ok. 1568 - 1561 r., aktualnie znajduje się w Rijksmuseum (holenderskim muzeum państwowym).&lt;/p&gt;</content><author><name>Edyta Kuś</name></author><summary type="html">Czym jest działalność konkurencyjna? Rozważania w przedmiocie zakazu konkurencji powinnismy zacząć od wyjaśnienia, czego w ogóle można zakazać, czyli czym jest działalność konkurencyjna. Można powiedzieć, że są to podejmowane przez pracownika czynności zarobkowe, pokrywające się - chociażby częściowo - z zakresem działalności pracodawcy. Pracownik może te działania podejmować na własny rachunek (w ramach działalności gospodarczej) lub na rachunek innego podmiotu (jako pracownik lub zleceniobiorca).</summary><media:thumbnail xmlns:media="http://search.yahoo.com/mrss/" url="http://localhost:4000/img/stosunekpracy.jpg" /><media:content medium="image" url="http://localhost:4000/img/stosunekpracy.jpg" xmlns:media="http://search.yahoo.com/mrss/" /></entry><entry><title type="html">Znaki towarowe - jak wygląda procedura udzielenia prawa ochronnego?</title><link href="http://localhost:4000/znakitowarowe2" rel="alternate" type="text/html" title="Znaki towarowe - jak wygląda procedura udzielenia prawa ochronnego?" /><published>2020-10-21T00:00:00+02:00</published><updated>2020-10-21T00:00:00+02:00</updated><id>http://localhost:4000/wpis%20o%20znakach%20towarowych%202</id><content type="html" xml:base="http://localhost:4000/znakitowarowe2">&lt;h4 id=&quot;od-czego-zacząć&quot;&gt;Od czego zacząć?&lt;/h4&gt;
&lt;p&gt;Polecam zacząć od sprawdzenia czy nasze oznaczenie nie jest przypadkiem podobne do znaku towarowego, który został zarejestrowany wcześniej. Możemy skorzystać z wyszukiwarek dostępnych na stronie Urzędu Patentowego RP lub na stronie Światowej Organizacji Własności Intelektualnej (WIPO). Wystarczy wpisać nasze oznaczenie i zobaczyć, jakie wyniki zwróci wyszukiwarka. Jeżeli nasze oznaczenie jest łudząco podobne do znaku towarowego należącego do innego podmiotu, powinnismy rozważyć jego modyfikację (nie ma tu znaczenia, że podobieństwo ma charakter przypadkowy).&lt;/p&gt;

&lt;p&gt;Należy również zastanowić się czy zawarliśmy odpowiednią umowę z autorem naszego oznaczenia (np. umowę przeniesienia autorskich praw majątkowych na piśmie) i czy się z tej umowy wywiązaliśmy (np. zapłaciliśmy wynagrodzenie, nie wprowadzaliśmy zmian w logu).&lt;/p&gt;

&lt;p&gt;Unikniemy w ten sposób stresu w toku postępowania, ponieważ zminimalizujemy ryzyko, że ktoś sprzeciwi się rejestracji naszego oznaczenia.&lt;/p&gt;

&lt;h4 id=&quot;jak-napisać-podanie&quot;&gt;Jak napisać podanie?&lt;/h4&gt;
&lt;p&gt;Tak naprawdę nie musimy pisać wniosku „od zera”, ponieważ Urząd Patentowy udostępnia na swojej stronie wzór odpowiedniego podania. Wystarczy wzór ten pobrać w formacie DOC lub PDF, wypełnić, wydrukować i opatrzyć własnoręcznym podpisem.&lt;/p&gt;

&lt;p&gt;W podaniu wpisujemy swoje dane (jako dane zgłaszającego), dane pełnomocnika (jeżeli korzystamy z jego pomocy), opisujemy nasze oznaczenie, wskazujemy, dla jakich towarów lub usług chcemy zastrzec znak oraz podajemy czy przysługuje nam pierwszeństwo z wcześniejszego zgłoszenia lub wystawienia znaku.&lt;/p&gt;

&lt;p&gt;Na jednym podaniu możemy zgłosić tylko jeden znak towarowy.&lt;/p&gt;

&lt;h4 id=&quot;jak-przedstawić-znak-towarowy&quot;&gt;Jak przedstawić znak towarowy?&lt;/h4&gt;
&lt;p&gt;Znak towarowy należy przedstawić &lt;strong&gt;dokładnie&lt;/strong&gt; i wiernie, przede wszystkim poprzez umieszczenie w wyodrębnionym miejscu jego &lt;strong&gt;fotografii&lt;/strong&gt; lub odbitki. Jeżeli nasz znak jest skomplikowany, kombinowany, zalecam do podania dołączyć dodatkowy arkusz A4 z dużym wydrukiem znaku. Pozwoli to na uniknięcie jakichkolwiek wątpliwości co do wyglądu znaku.&lt;/p&gt;

&lt;p&gt;W podaniu powinniśmy także podać &lt;strong&gt;rodzaj znaku&lt;/strong&gt; (słowny, słowno-graficzny, kombinowany, itd.) oraz określić, czy jest on czarno-biały, czy barwny.&lt;/p&gt;

&lt;p&gt;Kolejnym polem do wypełnienia jest „opis znaku”. Powinien on być zgodny z przedstawieniem oznaczenia na fotografii, a szczególnie powinniśmy się postarać przy opisie znaków pozycyjnych, ruchomych lub stanowiących deseń. Co ważne, jeżeli zgłaszamy znak barwny (kolor), w tym miejscu podajemy szczegółowy odcień (UP zaleca posłużyć się paletą RGB).&lt;/p&gt;

&lt;h4 id=&quot;jak-oznaczamy-towary-i-usługi-czyli-czym-jest-klasyfikacja-nicejska&quot;&gt;Jak oznaczamy towary i usługi, czyli czym jest Klasyfikacja Nicejska?&lt;/h4&gt;
&lt;p&gt;Dla oznaczenia towarów i usług musimy posłużyć się Klasyfikacją nicejską (a właściwie Międzynarodową klasyfikacją towarów i usług dla celów rejestracji znaków utworzoną i zarządzaną przez wspomnianą już Światową Organizację Własności Intelektualnej).&lt;/p&gt;

&lt;p&gt;Jeżeli na przykład produkujemy najwyższej klasy azbest, to w podaniu wskazujemy klasę 17 (Kauczuk, gutaperka, guma, azbest, mika i wyroby z tych materiałów nie ujęte w innych klasach; tworzywa sztuczne wyprofilowane stosowane w produkcji; materiały wypełniające, uszczelniające, pakuły, materiały izolacyjne; rury elastyczne niemetalowe). Jeśli mamy gospodarstwo rolne i uprawiamy ziemniaki, to wpisujemy klasę 31 (Ziarna i produkty rolne, ogrodnicze, leśne oraz ziarna nie ujęte w innych klasach; żywe zwierzęta; świeże owoce i warzywa; nasiona; naturalne rośliny i kwiaty; karma dla zwierząt; słód).&lt;/p&gt;

&lt;p&gt;W podaniu możemy wskazać &lt;strong&gt;dowolną liczbę klas&lt;/strong&gt; (po przekroczeniu 15. musimy dołączyć odrębny arkusz do podania). Wyszukać klasę możemy albo przeglądając wszystkie i wybierając najbardziej trafną, albo wpisując w odpowiednią wyszukiwarkę nazwę naszego produktu (usługi).&lt;/p&gt;

&lt;h4 id=&quot;czym-jest-dowód-pierwszeństwa&quot;&gt;Czym jest dowód pierwszeństwa?&lt;/h4&gt;
&lt;p&gt;Jeżeli wcześniej prawidłowo &lt;strong&gt;zgłosiliśmy nasze oznaczenie w innym kraju&lt;/strong&gt;, to przysługuje nam pierwszeństwo do zgłoszenia tego samego oznaczenia w Urzędzie Patentowym RP (pierwszeństwo konwencyjne). Z tego pierwszeństwa możemy skorzystać w ciągu 12. miesięcy od daty zgłoszenia dokonanego w innym państwie.&lt;/p&gt;

&lt;p&gt;W ciągu 6. miesięcy możemy natomiast skorzystać z prawa pierwszeństwa, jeśli &lt;strong&gt;wystawiliśmy nasze oznaczenie na międzynarodowej wystawie oficjalnej&lt;/strong&gt;.&lt;/p&gt;

&lt;p&gt;Co istotne, prawo pierwszeństwa możemy nabyć od osoby, która znak wystawiła na wystawie lub zgłosiła w innym kraju.&lt;/p&gt;

&lt;p&gt;Jeżeli chcemy skorzystać z pierwszeństwa, musimy załączyć do podania dokument potwierdzający istnienie tego prawa, czyli właśnie dowód pierwszeństwa. Jeżeli o tym z jakichkolwiek powodów zapomnimy, możemy dokument dosłać w terminie 3 miesięcy.&lt;/p&gt;

&lt;h4 id=&quot;jak-wygląda-procedura&quot;&gt;Jak wygląda procedura?&lt;/h4&gt;
&lt;p&gt;Twoje zgłoszenie zostanie najpierw ujawnione w wyszukiwarce znaków towarowych na stronie Urzędu Patentowego (potrwa do do dwóch miesięcy). Urząd Patentowy sprawdzi następnie czy nie ma przeszkód rejestracyjnych (np. użycie symbolu państwowego, brak zdolności odróżniającej). Jeżeli takie przeszkody znajdzie, zostaniesz o tym powiadomiony. Możesz wówczas wyjaśnić, dlaczego - Twoim zdaniem - przeszkoda taka nie zachodzi (czasem działa).&lt;/p&gt;

&lt;p&gt;Jeżeli Urząd Patentowy nie stwierdzi żadnych przeszkód, publikuje Twoje zgłoszenie w Biuletynie UP. Od daty publikacji można w terminie 3. miesięcy złożyć sprzeciw. Jeżeli sprzeciwu brak, to Urząd Patentowy wyda decyzję o udzieleniu prawa ochronnego i zostanie ona do Ciebie wysłana.&lt;/p&gt;

&lt;p&gt;Jeżeli jednak sprzeciw został złożony, Urząd Patentowy musi go rozpatrzyć, a samo postępowanie ulegnie wydłużeniu. Może ono zakończyć się uwzględnieniem sprzeciwu i odmową udzielenia prawa ochronnego.&lt;/p&gt;

&lt;h4 id=&quot;ile-to-kosztuje&quot;&gt;Ile to kosztuje?&lt;/h4&gt;
&lt;p&gt;Opłata za zgłoszenie znaku towarowego w jednej klasie wynosi 450 zł, a opłata za każdą kolejną klasę dodatkowo 120 zł. Jeżeli będziemy chcieli zgłosić znak dla 10. klas, to zapłacimy 1530 zł. Potwierdzenie uiszczenia tej opłaty dołączamy do podania.&lt;/p&gt;

&lt;p&gt;Opłacie podlega również skorzystanie z pierwszeństwa (100 zł za każde pierwszeństwo).&lt;/p&gt;

&lt;p&gt;Od opłaty za samo zgłoszenie znaku towarowego należy odróżnić opłatę za pierwszy 10-letni okres ochronny. Taka opłata wnoszona jest już po wydaniu decyzji o udzieleniu prawa ochronnego i wynosi 400 zł za jedną klasę. Należy również wnieść opłatę za publikację decyzji o udzieleniu prawa w Wiadomościach Urzędu Patentowego (90 zł). Przy 10. klasach zapłacimy zatem 4090 zł.&lt;/p&gt;

&lt;p&gt;Dodatkowo, pamiętajmy o opłacie skarbowej od pełnomocnictwa, która wynosi 17 zł.&lt;/p&gt;

&lt;p&gt;Wiem, że wygląda trochę drogo, ale pamiętajmy, że zastrzeżenie znaku towarowego daje nam ochronę przed jego wykorzystaniem przez inne podmioty i powiększa prestiż naszego przedsiębiorstwa.&lt;/p&gt;

&lt;p&gt;Na zakończenie wskażę, że przedmiotowy wpis dotyczy udzielenia prawa ochronnego na znak towarowy indywidualny.&lt;/p&gt;

&lt;p&gt;Pamiętajcie również, że w postępowaniu o udzielenie prawa ochronnego na znak towarowy możliwe jest skorzystanie z pomocy adwokata.&lt;/p&gt;

&lt;p&gt;Wpis zilustrowano obrazem Vincenta van Gogha „Martwa natura z cytrynami na talerzu”. Obraz powstał w 1887 roku.&lt;/p&gt;</content><author><name>Edyta Kuś</name></author><summary type="html">Od czego zacząć? Polecam zacząć od sprawdzenia czy nasze oznaczenie nie jest przypadkiem podobne do znaku towarowego, który został zarejestrowany wcześniej. Możemy skorzystać z wyszukiwarek dostępnych na stronie Urzędu Patentowego RP lub na stronie Światowej Organizacji Własności Intelektualnej (WIPO). Wystarczy wpisać nasze oznaczenie i zobaczyć, jakie wyniki zwróci wyszukiwarka. Jeżeli nasze oznaczenie jest łudząco podobne do znaku towarowego należącego do innego podmiotu, powinnismy rozważyć jego modyfikację (nie ma tu znaczenia, że podobieństwo ma charakter przypadkowy).</summary><media:thumbnail xmlns:media="http://search.yahoo.com/mrss/" url="http://localhost:4000/img/cytryny.jpg" /><media:content medium="image" url="http://localhost:4000/img/cytryny.jpg" xmlns:media="http://search.yahoo.com/mrss/" /></entry><entry><title type="html">Znaki towarowe - na jakie oznaczenie może być udzielone prawo ochronne?</title><link href="http://localhost:4000/znakitowarowe" rel="alternate" type="text/html" title="Znaki towarowe - na jakie oznaczenie może być udzielone prawo ochronne?" /><published>2020-10-16T00:00:00+02:00</published><updated>2020-10-16T00:00:00+02:00</updated><id>http://localhost:4000/nowy%20wpis</id><content type="html" xml:base="http://localhost:4000/znakitowarowe">&lt;h4 id=&quot;czym-musi-charakteryzować-się-znak-towarowy&quot;&gt;Czym musi charakteryzować się znak towarowy?&lt;/h4&gt;
&lt;p&gt;W pierwszej kolejności należy wskazać, że znakiem towarowym może być każde oznaczenie umożliwiające odróżnienie produktów (usług) jednego przedsiębiorstwa od tych pochodzących z innego przedsiębiorstwa. Innymi słowy, znakiem towarowym może być wszystko to, co ma &lt;strong&gt;zdolność odróżniającą&lt;/strong&gt;. Ponadto, oznaczenie, by móc być znakiem towarowym, musi nadawać się do &lt;strong&gt;graficznego przedstawienia&lt;/strong&gt;.&lt;/p&gt;

&lt;h4 id=&quot;jakie-wyróżniamy-znaki-towarowe&quot;&gt;Jakie wyróżniamy znaki towarowe?&lt;/h4&gt;
&lt;p&gt;Katalog oznaczeń, które mogą być znakami towarowymi, jest otwarty. Znakiem towarowym może być zatem &lt;strong&gt;słowo&lt;/strong&gt; lub &lt;strong&gt;rysunek&lt;/strong&gt;, ale również &lt;strong&gt;cyfra&lt;/strong&gt;, &lt;strong&gt;kolor&lt;/strong&gt;, &lt;strong&gt;forma przestrzenna&lt;/strong&gt;, &lt;strong&gt;dźwięk&lt;/strong&gt;, &lt;strong&gt;hologram&lt;/strong&gt;, a nawet &lt;strong&gt;smak&lt;/strong&gt; lub &lt;strong&gt;zapach&lt;/strong&gt;. Te ostatnie są jednak dość trudne do graficznego przedstawienia, więc możliwości ich rejestracji jest właściwie wyłączona. Jako ciekawostkę podam, że dotychczas zarejestrowano w Unii Europejskiej wyłącznie jeden znak zapachowy - zapach skoszonej trawy - którego ochrona już wygasła.&lt;/p&gt;

&lt;p&gt;Wyróżniamy także &lt;strong&gt;znak kombinowany&lt;/strong&gt;, występujący wtedy, kiedy dane oznaczenie łączy w sobie jedną lub więcej z ww. kategorii znaków. Najbardziej powszechnym przykładem znaku kombinowanego jest znak słowno-graficzny.&lt;/p&gt;

&lt;h5 id=&quot;czy-znakiem-towarowym-może-być-jedno-słowo&quot;&gt;Czy znakiem towarowym może być jedno słowo?&lt;/h5&gt;
&lt;p&gt;Nie ma przeszkód, by znakiem towarowym było jedno słowo, przy czym musi być ono &lt;strong&gt;na tyle charakterystyczne, że będzie wskazywać na produkty pochodzące z naszego przedsiębiorstwa&lt;/strong&gt;. Nie możemy posłużyć się wyłącznie słowem służącym w obrocie do wskazania rodzaju towaru, jego pochodzenia, jakości, ilości, wartości, przeznaczenia, sposobu wytwarzania, składu, funkcji lub przydatności, jak też słowem z języka potocznego (np. mega, super, fajny).&lt;/p&gt;

&lt;p&gt;Jeżeli słowo to samo w sobie nie będzie mieć zdolności odróżniającej (np. „mega ziemniak” jako oznaczenie produktów pochodzących z Twojego gospodarstwa rolnego), postaraj się dodać inne słowa lub element graficzny (np. narysuj wokół słów „mega ziemniak” uśmiechnięte, kolorowe ziemniaki), a wówczas możesz rozważać wystąpienie z wnioskiem o udzielenie prawa ochronnego.&lt;/p&gt;

&lt;h4 id=&quot;co-nie-może-być-znakiem-towarowym&quot;&gt;Co nie może być znakiem towarowym?&lt;/h4&gt;
&lt;p&gt;Przede wszystkim nie wolno w oznaczeniach używać &lt;strong&gt;elementów o wysokiej wartości symbolicznej&lt;/strong&gt; (religijnej, patriotycznej, kulturowej). Zakazane jest także korzystanie z &lt;strong&gt;symboli Rzeczypospolitej Polskiej, innego państwa lub organizacji międzynarodowej, znaków sił zbrojnych, odznak, orderów&lt;/strong&gt; (wyjątek - mamy uprawnienia do ich używania i możemy to wykazać). Nie możemy zamieszczać w znaku tych &lt;strong&gt;oznaczeń, które są urzędowo przyjęte do stosowania w obrocie jako znaki bezpieczeństwa, jakości, legalizacji&lt;/strong&gt; (wyjątek - mamy uprawnienia do ich używania i możemy to wykazać).&lt;/p&gt;

&lt;p&gt;Aby prawo ochronne zostało udzielone, oznaczenie &lt;strong&gt;nie może ze swej istoty wprowadzać odbiorców w błąd&lt;/strong&gt; co do charakteru, jakości, pochodzenia geograficznego towaru.&lt;/p&gt;

&lt;p&gt;Znakiem towarowym nie mogą być oznaczenia, które składają się wyłącznie z kształtu lub innej właściwości towaru, wynikającej z charakteru samego towaru, niezbędnej do uzyskania efektu technicznego lub zwiększającej znacznie wartość towaru.&lt;/p&gt;

&lt;h4 id=&quot;czym--jest-wtórna-zdolność-odróżniająca&quot;&gt;Czym  jest „wtórna zdolność odróżniająca”?&lt;/h4&gt;
&lt;p&gt;Warto wiedzieć, że nasze oznaczenie może w pewnych sytuacjach zyskać zdolność odróżniającą &lt;strong&gt;w następstwie jego używania przez pewien czas w obrocie gospodarczym&lt;/strong&gt; (wtórna zdolność odróżniająca). Możemy wówczas uzyskać prawo ochronne na znak towarowy, nawet jeżeli początkowo nie było to możliwe.&lt;/p&gt;

&lt;p&gt;Jeżeli zatem nasze oznaczenie nie nadaje się do odróżniania towarów, dla których zostało zgłoszone albo składa się wyłącznie z elementów opisowych lub mowy potocznej, to nie jest wykluczone, że - w następstwie używania - w odbiorze przeciętnego konsumenta stanie się oznaczeniem wskazującym wyraźnie na nasze przedsiębiorstwo. W takiej sytuacji możemy ubiegać się o prawo ochronne na znak towarowy.&lt;/p&gt;

&lt;h4 id=&quot;na-co-jeszcze-należy-zwrócić-uwagę&quot;&gt;Na co jeszcze należy zwrócić uwagę?&lt;/h4&gt;
&lt;p&gt;Urząd Patentowy zawsze weryfikuje czy zgłoszone przez nas oznaczenie spełnia wymogi wyżej opisane. Jeżeli tak, to udzieli nam prawa ochronnego. Zanim jednak to się stanie, oznaczenie zostanie opublikowane, by wszyscy mogli się z nim zapoznać i - ewentualnie - złożyć &lt;strong&gt;sprzeciw&lt;/strong&gt;.&lt;/p&gt;

&lt;p&gt;Przed wystąpieniem o udzielenie prawa ochronnego warto zatem zastanowić się czy nasze oznaczenie nie narusza praw osobistych lub majątkowych osób trzecich (np. nie wykorzystujemy ilustracji bez zgody jej twórcy). Trzeba również rozważyć czy nasz znak nie jest identyczny lub podobny do znaku towarowego, na który już udzielono prawa ochronnego. Jeżeli zdobędziemy się na taką analizę, możemy oszczędzić sobie wielu nieprzyjemności i rozczarowań w procesie rejestracji oznaczenia.&lt;/p&gt;

&lt;p&gt;Wpis zilustrowano obrazem Vincenta an Gogha „Martwa natura z koszem ziemniaków” (jeżeli ktoś woli - z koszem kartofli). Obraz powstał w 1885 roku.&lt;/p&gt;</content><author><name>Edyta Kuś</name></author><summary type="html">Czym musi charakteryzować się znak towarowy? W pierwszej kolejności należy wskazać, że znakiem towarowym może być każde oznaczenie umożliwiające odróżnienie produktów (usług) jednego przedsiębiorstwa od tych pochodzących z innego przedsiębiorstwa. Innymi słowy, znakiem towarowym może być wszystko to, co ma zdolność odróżniającą. Ponadto, oznaczenie, by móc być znakiem towarowym, musi nadawać się do graficznego przedstawienia.</summary><media:thumbnail xmlns:media="http://search.yahoo.com/mrss/" url="http://localhost:4000/img/znakitowarowe.jpg" /><media:content medium="image" url="http://localhost:4000/img/znakitowarowe.jpg" xmlns:media="http://search.yahoo.com/mrss/" /></entry><entry><title type="html">Co zrobić, kiedy uznano Cię za zmarłego?</title><link href="http://localhost:4000/cozrobic" rel="alternate" type="text/html" title="Co zrobić, kiedy uznano Cię za zmarłego?" /><published>2020-10-14T00:00:00+02:00</published><updated>2020-10-14T00:00:00+02:00</updated><id>http://localhost:4000/cozrobic</id><content type="html" xml:base="http://localhost:4000/cozrobic">&lt;h4 id=&quot;jakie-są-konsekwencje-uznania-osoby-za-zmarłą&quot;&gt;Jakie są konsekwencje uznania osoby za zmarłą?&lt;/h4&gt;
&lt;p&gt;Zacznijmy od wyjaśnienia, w jaki sposób możemy być uznani za zmarłych oraz, jakie są tego konsekwencje. Uznaną za zmarłą może być osoba zaginiona, jeżeli upłynęło dziesięć lat od końca roku kalendarzowego, w którym według istniejących wiadomości jeszcze żyła. Jeżeli w chwili uznania za zmarłego zaginiony miałby lat siedemdziesiąt, wystarcza upływ lat pięciu. Uznanie za zmarłego nie może nastąpić przed końcem roku kalendarzowego, w którym zaginiony ukończyłby lat dwadzieścia trzy. Za zmarłych mogą być również uznani zaginieni w związku z katastrofami.&lt;/p&gt;

&lt;p&gt;Uznanie za zmarłego następuje na podstawie prawomocnego postanowienia sądu rejonowego właściwego ze względu na ostatnie miejsce zamieszkania lub pobytu zaginionego. Prawne skutki uznania osoby za zmarłą są dokładnie takie, jak te &lt;strong&gt;występujące po jej rzeczywistej śmierci&lt;/strong&gt; (np. przejście praw i obowiązków zmarłej na jej spadkobierców). Postanowienie uznające osobę za zmarłą wprowadza zatem swego rodzaju fikcję prawną, że dana osoba faktycznie nie żyje.&lt;/p&gt;

&lt;h4 id=&quot;co-należy-zrobić-kiedy-zostanie-się-uznanym-za-zmarłego&quot;&gt;Co należy zrobić, kiedy zostanie się uznanym za zmarłego?&lt;/h4&gt;
&lt;p&gt;Kodeks postępowania cywilnego przewiduje możliwość &lt;strong&gt;uchylenia postanowienia o uznaniu osoby za zmarłą&lt;/strong&gt;, jeżeli okaże się, że osoba ta pozostaje przy życiu. Wniosek należy złożyć do tego sądu, który wydał postanowienie o uznaniu za zmarłego. Wniosek o uchylenie postanowienia o uznaniu za zmarłego może złożyć każdy zainteresowany (sąd może je też uchylić z urzędu).&lt;/p&gt;

&lt;p&gt;Jeżeli w toku postępowania zostanie wykazane, że osoba, której dotyczy postanowienie o uznaniu za zmarłą, żyje, postanowienie to zostanie uchylone. Co istotne, jeżeli osoba, którą uznano za zmarłą zjawi się osobiście w sądzie i wykaże swoją tożsamość, sąd niezwłocznie i bez dalszego postępowania uchyli postanowienie orzekające uznanie za zmarłego.&lt;/p&gt;

&lt;h4 id=&quot;co-dalej&quot;&gt;Co dalej?&lt;/h4&gt;
&lt;p&gt;Jeżeli już uda się nam powrócić na łono społeczeństwa, winniśmy zainteresować się naszym majątkiem. Otóż z chwilą uznania nas za zmarłych majątek ten przeszedł na naszych spadkobierców. Następnie, &lt;strong&gt;z chwilą uchylenia postanowienia o uznaniu za zmarłego, dziedziczenie to staje się niebyłe&lt;/strong&gt;.&lt;/p&gt;

&lt;p&gt;Osoba, co do której zostało uchylone orzeczenie o uznaniu jej za zmarłą może zatem domagać się, by osoba, która włada spadkiem &lt;strong&gt;wydała jej spadek&lt;/strong&gt; lub poszczególne przedmioty należące do spadku. Co więcej, może ona domagać się &lt;strong&gt;wynagrodzenia za korzystanie z przedmiotów należących do spadku&lt;/strong&gt;, zwrotu pożytków lub zapłaty ich wartości oraz naprawienia szkody z powodu zużycia, pogorszenia lub utraty tych przedmiotów. Należy jednak pamiętać, że ww. roszczenia będą nam przysługiwać, jeżeli rzekomy spadkobierca wiedział lub mógł się dowiedzieć, że pozostajemy przy życiu. „Spadkobierca” może natomiast domagać się zwrotu nakładów, przy czym powodzenie jego roszczeń jest uzależnione od istnienia po jego stronie wiedzy o pozostawaniu przez „spadkodawcę” przy życiu.&lt;/p&gt;

&lt;h4 id=&quot;jak-odzyskać-majątek&quot;&gt;Jak odzyskać majątek?&lt;/h4&gt;
&lt;p&gt;W celu odzyskania majątku, należy złożyć w sądzie pozew, gdzie jako pozwanych wskazujemy osoby, które władają naszym majątkiem (niezależnie od tego, czy w przypadku naszej rzeczywistej śmierci byłyby one spadkobiercami, czy nie). Oczywiście wstąpienie na drogę postępowania sądowego możemy poprzedzić wezwaniem do dobrowolnego wydania majątku.&lt;/p&gt;

&lt;p&gt;Sąd powinien z urzędu (tj. bez naszego wniosku) uchylić akt poświadczenia dziedziczenia lub postanowienie o stwierdzeniu nabycia spadku uzyskane przez rzekomego spadkobiercę.&lt;/p&gt;

&lt;p&gt;Po uprawomocnieniu się orzeczenia nakazującego wydanie nam majątku, możemy zwrócić się o pomoc do komornika sądowego, uzyskując uprzednio klauzulę wykonalności.&lt;/p&gt;

&lt;p&gt;Należy pamiętać, że w pierwszej kolejności należy zadbać o uchylenie postanowienia o uznaniu osoby za zmarłą. Dopiero po uzyskaniu takiego dokumentu będziemy mogli skutecznie ubiegać się o zwrot majątku.&lt;/p&gt;

&lt;h4 id=&quot;o-czym-jeszcze-warto-pamiętać&quot;&gt;O czym jeszcze warto pamiętać?&lt;/h4&gt;
&lt;p&gt;Po pierwsze, skutkiem uznania jednego z małżonków za zmarłego jest &lt;strong&gt;ustanie małżeństwa&lt;/strong&gt;, co powoduje, iż drugi małżonek może swobodnie zawrzeć kolejny związek małżeński. Ten kolejny związek nie może być unieważniony z tego powodu, że małżonek uznany za zmarłego żyje. Wyjątkiem jest tutaj sytuacja, w której obie strony nowego związku małżeńskiego wiedziały, że małżonek uznany za zmarłego pozostaje przy życiu.&lt;/p&gt;

&lt;p&gt;Trzeba również pamiętać, że na podstawie postanowienia o uznaniu za zmarłego, urząd stanu cywilnego sporządza akt zgonu zaginionej osoby. Koniecznym będzie zadbanie o jego unieważnienie, jak również o wyrobienie nowych dokumentów.&lt;/p&gt;</content><author><name>Edyta Kuś</name></author><summary type="html">Jakie są konsekwencje uznania osoby za zmarłą? Zacznijmy od wyjaśnienia, w jaki sposób możemy być uznani za zmarłych oraz, jakie są tego konsekwencje. Uznaną za zmarłą może być osoba zaginiona, jeżeli upłynęło dziesięć lat od końca roku kalendarzowego, w którym według istniejących wiadomości jeszcze żyła. Jeżeli w chwili uznania za zmarłego zaginiony miałby lat siedemdziesiąt, wystarcza upływ lat pięciu. Uznanie za zmarłego nie może nastąpić przed końcem roku kalendarzowego, w którym zaginiony ukończyłby lat dwadzieścia trzy. Za zmarłych mogą być również uznani zaginieni w związku z katastrofami.</summary><media:thumbnail xmlns:media="http://search.yahoo.com/mrss/" url="http://localhost:4000/img/cozrobickiedyuznanociezazmarlego.jpg" /><media:content medium="image" url="http://localhost:4000/img/cozrobickiedyuznanociezazmarlego.jpg" xmlns:media="http://search.yahoo.com/mrss/" /></entry></feed>