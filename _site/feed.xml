<?xml version="1.0" encoding="utf-8"?><feed xmlns="http://www.w3.org/2005/Atom" ><generator uri="https://jekyllrb.com/" version="3.9.0">Jekyll</generator><link href="http://localhost:4000/feed.xml" rel="self" type="application/atom+xml" /><link href="http://localhost:4000/" rel="alternate" type="text/html" /><updated>2021-01-08T19:32:44+01:00</updated><id>http://localhost:4000/feed.xml</id><title type="html">Blog prawniczy — Edyta Kuś</title><subtitle>Blog adwokatki z Wrocławia. W każdą środę i piątek umieszczam wpis starający się możliwie ludzkim językiem wyjaśniać codzienne problemy prawne.
</subtitle><entry><title type="html">Wspólne prowadzenie działalności gospodarczej. Spółka komandytowo-akcyjna.</title><link href="http://localhost:4000/spolkakomandytowoakcyjna" rel="alternate" type="text/html" title="Wspólne prowadzenie działalności gospodarczej. Spółka komandytowo-akcyjna." /><published>2021-01-08T00:00:00+01:00</published><updated>2021-01-08T00:00:00+01:00</updated><id>http://localhost:4000/Wsp%C3%B3lne%20prowadzenie%20dzia%C5%82alno%C5%9Bci%20gospodarczej.%20Sp%C3%B3%C5%82ka%20komandytowo-akcyjna</id><content type="html" xml:base="http://localhost:4000/spolkakomandytowoakcyjna">&lt;h4 id=&quot;czym-jest-spółka-komandytowo-akcyjna&quot;&gt;Czym jest spółka komandytowo-akcyjna?&lt;/h4&gt;
&lt;p&gt;Spółką komandytowo-akcyjną jest &lt;strong&gt;spółka osobowa mająca na celu prowadzenie przedsiębiorstwa pod własną firmą, w której wobec wierzycieli za zobowiązania spółki co najmniej jeden wspólnik odpowiada bez ograniczenia (komplementariusz), a co najmniej jeden wspólnik jest akcjonariuszem&lt;/strong&gt;. Spółka komandytowo-akcyjna jest przedsiębiorcą, posiada zdolność prawną i sądową, a także zdolność wekslową i upadłościową.&lt;/p&gt;

&lt;p&gt;Spółka komandytowo-akcyjna jest więc pewnego rodzaju hybrydą, połączeniem osobistego zaangażowania aktywnego wspólnika (komplementariusza) z korzystaniem z kapitału dostarczonego przez wspólników pasywnych (akcjonariuszy). Rolą akcjonariuszy jest bowiem sfinansowanie przedsięwzięcia, którym zarządzać będą komplementariusze.&lt;/p&gt;

&lt;p&gt;Status wspólników spółki komandytowo-akcyjnej mogą uzyskać zarówno osoby fizyczne, jak i osoby prawne. Oznacza to, że występują &lt;strong&gt;spółki komandytowo-akcyjne, w których komplementariuszami są spółki z ograniczoną odpowiedzialnością lub spółki akcyjne&lt;/strong&gt;. Takie rozwiązanie pozwala na ograniczenie ryzyka finansowego związanego z prowadzoną działalnością.&lt;/p&gt;

&lt;p&gt;Pamiętajmy, że w sprawach nieuregulowanych w przepisach o spółce komandytowo-akcyjnej, do tej spółki stosuje się odpowiednio przepisy o spółce jawnej oraz przepisy o spółce akcyjnej.&lt;/p&gt;

&lt;h4 id=&quot;jak-założyć-spółkę-komandytowo-akcyjną&quot;&gt;Jak założyć spółkę komandytowo-akcyjną?&lt;/h4&gt;
&lt;p&gt;W pierwszej kolejności należy sporządzić &lt;strong&gt;statut spółki&lt;/strong&gt;. Statut należy, pod rygorem nieważności, przygotować &lt;strong&gt;w formie aktu notarialnego&lt;/strong&gt;. Osoby podpisujące statut są założycielami spółki. Statut powinni podpisać co najmniej wszyscy komplementariusze.&lt;/p&gt;

&lt;p&gt;Statut spółki komandytowo-akcyjnej powinien zawierać: 1) firmę i siedzibę spółki; 2) przedmiot działalności spółki; 3) czas trwania spółki, jeżeli jest oznaczony; 4) oznaczenie wkładów wnoszonych przez każdego komplementariusza oraz ich wartość; 5) wysokość kapitału zakładowego, sposób jego zebrania, wartość nominalną akcji i ich liczbę ze wskazaniem, czy akcje są imienne, czy na okaziciela; 6) liczbę akcji poszczególnych rodzajów i związane z nimi uprawnienia, jeżeli mają być wprowadzone akcje różnych rodzajów; 7) nazwiska i imiona albo firmy komplementariuszy oraz ich siedziby, adresy albo adresy do doręczeń oraz 8) organizację walnego zgromadzenia i rady nadzorczej, jeżeli ustawa lub statut przewiduje ustanowienie rady nadzorczej.&lt;/p&gt;

&lt;p&gt;Jak wynika z powyższego, ustawodawca wymaga w przypadku spółki komandytowo-akcyjnej nieco bardziej rozbudowanej dokumentacji aniżeli w odniesieniu do pozostałych spółek osobowych. Warto zatem poświęcić więcej czasu na przygotowanie statutu spółki komandytowo-akcyjnej, szczególnie że wiele przepisów dotyczących jej funkcjonowania ma charakter względnie obowiązujący, co oznacza, iż można daną kwestię w statucie uregulować odmiennie.&lt;/p&gt;

&lt;p&gt;Po sporządzeniu i podpisaniu statutu przez założycieli, spółkę należy zarejestrować w rejestrze przedsiębiorców Krajowego Rejestru Sądowego. &lt;strong&gt;Spółka komandytowo-akcyjna powstaje bowiem dopiero z chwilą jej wpisu do rejestru&lt;/strong&gt; (nie zapominajmy jednak, że osoby, które działały w imieniu spółki po jej zawiązaniu, a przed jej wpisem do rejestru, odpowiadają solidarnie za powstałe w tym czasie zobowiązania). Formularze wniosków do KRS można odnaleźć na stronie Ministerstwa Sprawiedliwości.&lt;/p&gt;

&lt;h4 id=&quot;ile-kosztuje-założenie-spółki-komandytowo-akcyjnej&quot;&gt;Ile kosztuje założenie spółki komandytowo-akcyjnej?&lt;/h4&gt;
&lt;p&gt;&lt;strong&gt;Kapitał zakładowy spółki komandytowo-akcyjnej musi wynosić co najmniej 50 000 zł&lt;/strong&gt;. Kapitał zakładowy spółki komandytowo-akcyjnej &lt;strong&gt;dzieli się na akcje o równej wartości nominalne, a wartość nominalna jednej akcji nie może być mniejsza niż 1 grosz&lt;/strong&gt;. Wpłaty na kapitał zakładowy spółki komandytowo-akcyjnej pochodzą zatem od akcjonariuszy, którzy zgodzili się zainwestować swoje środki. Nic nie stoi na przeszkodzie, by akcje nabył komplementariusz, stając się w ten sposób również akcjonariuszem.&lt;/p&gt;

&lt;p&gt;Co istotne, &lt;strong&gt;w chwili rejestracji spółki kapitał zakładowy nie musi być pokryty w całości&lt;/strong&gt;. Akcje obejmowane za wkłady niepieniężne powinny być pokryte w całości nie później niż przed upływem roku po zarejestrowaniu spółki. Akcje obejmowane za &lt;strong&gt;wkłady pieniężne powinny być opłacone przed zarejestrowaniem spółki co najmniej w wysokości 25% ich wartości nominalnej&lt;/strong&gt;. Jeżeli zatem zdecydujemy się na minimalny kapitał zakładowy, to powinien być on pokryty przed zarejestrowaniem w wysokości co najmniej 12 500 zł.&lt;/p&gt;

&lt;p&gt;Sporządzenie statutu w formie aktu notarialnego podlega opłacie (taksa notarialna), której wysokość jest uzależniona od wysokości kapitału zakładowego. Dla przykładu, przy kapitale minimalnym (50 000 zł) taksa będzie wynosić 710 zł + 1% od nadwyżki powyżej 30 000 zł, tj. 200 zł (łącznie 910 zł). Nadto, opłacić musimy wniosek o rejestrację spółki w KRS (500 zł) oraz publikację ogłoszenia o rejestracji naszej spółki w Monitorze Sądowym i Gospodarczym (100 zł).&lt;/p&gt;

&lt;h4 id=&quot;w-jaki-sposób-zarządzać-spółką-komandytowo-akcyjną&quot;&gt;W jaki sposób zarządzać spółką komandytowo-akcyjną?&lt;/h4&gt;
&lt;p&gt;Podobnie jak spółą komandytową, &lt;strong&gt;spółką komandytowo-akcyjną zarządzają komplementariusze&lt;/strong&gt;. Każdy komplementariusz ma prawo i obowiązek prowadzenia spraw spółki. Statut spółki może przewidywać, że prowadzenie spraw spółki powierza się jednemu albo kilku komplementariuszom. W statucie spółki możemy zatem wyraźnie wskazać, który komplementariusz będzie spółką zarządzać, jeśli z jakichkolwiek powodów nie chcemy, aby zarządzali nią wszyscy komplementariusze. Późniejsza zmiana statutu w tym zakresie wymaga zgody wszystkich pozostałych komplementariuszy.&lt;/p&gt;

&lt;p&gt;Komplementariuszowi nie przysługuje prawo do prowadzenia spraw spółki, przekazanych do kompetencji walnego zgromadzenia albo rady nadzorczej. To, jakie sprawy są przekazane do kompetencji tych organów, wynikać może zarówno z ustawy, jak i ze statutu spółki.&lt;/p&gt;

&lt;p&gt;&lt;strong&gt;Spółkę reprezentują komplementariusze, których z mocy statutu lub prawomocnego orzeczenia sądu nie pozbawiono prawa reprezentowania spółki&lt;/strong&gt;. Komplementariusza można pozbawić prawa reprezentacji spółki wyłącznie w drodze zmiany statutu, za zgodą wszystkich pozostałych komplementariuszy. Komplementariusz może się sprzeciwić pozbawieniu go prawa reprezentacji spółki w ten sposób, że zgłosi sprzeciw do protokołu walnego zgromadzenia lub w formie pisemnej z podpisem notarialnie poświadczonym nie później niż w ciągu miesiąca od dnia powzięcia uchwały przez walne zgromadzenie. Taki sprzeciw może być jednak - z ważnych powodów - przełamany orzeczeniem sądu.&lt;/p&gt;

&lt;p&gt;&lt;strong&gt;Akcjonariusz może reprezentować spółkę jedynie jako pełnomocnik&lt;/strong&gt;.&lt;/p&gt;

&lt;h4 id=&quot;czym-jest-walne-zgromadzenie&quot;&gt;Czym jest walne zgromadzenie?&lt;/h4&gt;
&lt;p&gt;Walne zgromadzenie jest &lt;strong&gt;organem spółki, który realizuje interesy akcjonariuszy&lt;/strong&gt;. Prawo uczestniczenia w walnym zgromadzeniu przysługuje również komplementariuszom, przy czym nie uczestniczą oni w podejmowaniu uchwał. Zasadą jest, że każda akcja daje prawo do jednego głosu. Statut spółki może jednak kwestię tę regulować odmiennie, przy czym akcja objęta lub nabyta przez komplementariusza nie może dawać prawa do więcej niż jednego głosu. Nadto, nie można całkowicie pozbawić akcjonariusza prawa głosu.&lt;/p&gt;

&lt;p&gt;Do kompetencji walnego zgromadzenia należy &lt;strong&gt;podejmowanie uchwał w sprawach istotnych dla spółki&lt;/strong&gt;. Dla przykładu, uchwały walnego zgromadzenia wymaga: 1) rozpatrzenie i zatwierdzenie sprawozdania komplementariuszy z działalności spółki oraz sprawozdania finansowego spółki za ubiegły rok obrotowy; 2) udzielenie komplementariuszom prowadzącym sprawy spółki absolutorium z wykonania przez nich obowiązków; 3) udzielenie członkom rady nadzorczej absolutorium z wykonania przez nich obowiązków; 4) rozwiązanie spółki.&lt;/p&gt;

&lt;p&gt;Warto wspomnieć, że uprawnienia akcjonariuszy doznają pewnych ograniczeń. Niektóre uchwały walnego zgromadzenia wymagają dla swej ważności zgody wszystkich komplementariuszy. Wszyscy komplementariusze muszą się zgodzić m. in. na: sposób podziału zysku za rok obrotowy w części przypadającej akcjonariuszom; zbycie i wydzierżawienie przedsiębiorstwa spółki lub jego zorganizowanej części oraz ustanowienie na nim prawa użytkowania; zbycie nieruchomości spółki; podwyższenie i obniżenie kapitału zakładowego; zmianę statutu czy rozwiązanie spółki. Inne uchwały (np. podział zysku za rok obrotowy w części przypadającej komplementariuszom) wymagają dla swej ważności zgody większości komplementariuszy.&lt;/p&gt;

&lt;p&gt;Wyróżniamy &lt;strong&gt;zwyczajne walne zgromadzenie&lt;/strong&gt; (powinno zostać zwołane w terminie sześciu miesięcy po upływie każdego roku obrotowego, służy przede wszystkim zatwierdzeniu sprawozdań i podsumowaniu działalności spółki w danym roku) oraz &lt;strong&gt;nadzwyczajne walne zgromadzenie&lt;/strong&gt; (zwoływane w razie powstania takiej potrzeby).&lt;/p&gt;

&lt;h4 id=&quot;czy-w-spółce-komandytowo-akcyjnej-musi-być-ustanowiona-rada-nadzorcza&quot;&gt;Czy w spółce komandytowo-akcyjnej musi być ustanowiona rada nadzorcza?&lt;/h4&gt;
&lt;p&gt;Ustanowienie rady nadzorczej w spółce komandytowo-akcyjnej jest &lt;strong&gt;obowiązkowe, jeżeli liczba akcjonariuszy przekracza dwadzieścia pięć osób&lt;/strong&gt;. W sytuacji, w której liczba akcjonariuszy jest mniejsza, ustanowienie rady nadzorczej jest dobrowolne. Członków rady nadzorczej powołuje i odwołuje walne zgromadzenie, przy czym nie głosują wtedy ci akcjonariusze, którzy są równocześnie komplementariuszami prowadzącymi sprawy spółki. Komplementariusz nie może być członkiem rady nadzorczej. Członkiem rady nadzorczej nie może być także pracownik komplementariusza.&lt;/p&gt;

&lt;p&gt;&lt;strong&gt;Do kompetencji rady nadzorczej należy przede wszystkim sprawowanie stałego nadzoru nad działalnością spółki we wszystkich dziedzinach jej działalności&lt;/strong&gt;. Co ciekawe, rada nadzorcza może delegować swoich członków do czasowego wykonywania czynności komplementariuszy w przypadku, gdy żaden z komplementariuszy uprawnionych do prowadzenia spraw spółki i do jej reprezentowania nie może sprawować swoich czynności. Rada nadzorcza może również wytoczyć, w imieniu spółki, powództwo o odszkodowanie przeciwko komplementariuszom niepozbawionym prawa do prowadzenia spraw spółki lub jej reprezentowania.&lt;/p&gt;

&lt;h4 id=&quot;kto-odpowiada-za-długi-spółki-komandytowo-akcyjnej&quot;&gt;Kto odpowiada za długi spółki komandytowo-akcyjnej?&lt;/h4&gt;
&lt;p&gt;Za zobowiązania spółki komandytowo-akcyjnej odpowiedzialność ponosi &lt;strong&gt;komplementariusz&lt;/strong&gt;. Zasady odpowiedzialności kształtują się dokładnie tak, jak w spółce komandytowej, przy czym &lt;strong&gt;pozbawienie komplementariusza prawa reprezentowania spółki wbrew jego sprzeciwowi, zwalnia go od odpowiedzialności osobistej za zobowiązania spółki powstałe od chwili dokonania odpowiedniego wpisu w rejestrze&lt;/strong&gt;.&lt;/p&gt;

&lt;p&gt;&lt;strong&gt;Akcjonariusz nie odpowiada za zobowiązania spółki&lt;/strong&gt;. Jeżeli jednak akcjonariusz dokona czynności prawnej w imieniu spółki nie ujawniając swojego pełnomocnictwa, odpowiada za skutki tej czynności wobec osób trzecich bez ograniczenia.&lt;/p&gt;

&lt;p&gt;Spółka komandytowo-akcyjna może być wygodną formą prowadzenia działalności, kiedy potrzebujemy dofinansowania z zewnątrz, ale obawiamy się zakładać spółkę akcyjną. Spółka komandytowo-akcyjna jest nieco prostsza &lt;em&gt;„w obsłudze”&lt;/em&gt;.&lt;/p&gt;

&lt;p&gt;Wpis zilustrowano obrazem Fernanda Khnopffa &lt;em&gt;„Sztuka”&lt;/em&gt; (obraz znany również pod nazwą &lt;em&gt;„Pieszczota Sfinksa”&lt;/em&gt;) . Obraz powstał w 1896 roku i aktualnie znajduje się w Królewskim Muzeum Sztuk Pięknych w Brukseli.&lt;/p&gt;</content><author><name>Edyta Kuś</name></author><summary type="html">Czym jest spółka komandytowo-akcyjna? Spółką komandytowo-akcyjną jest spółka osobowa mająca na celu prowadzenie przedsiębiorstwa pod własną firmą, w której wobec wierzycieli za zobowiązania spółki co najmniej jeden wspólnik odpowiada bez ograniczenia (komplementariusz), a co najmniej jeden wspólnik jest akcjonariuszem. Spółka komandytowo-akcyjna jest przedsiębiorcą, posiada zdolność prawną i sądową, a także zdolność wekslową i upadłościową.</summary><media:thumbnail xmlns:media="http://search.yahoo.com/mrss/" url="http://localhost:4000/img/spolkakomandytowoakcyjna.jpg" /><media:content medium="image" url="http://localhost:4000/img/spolkakomandytowoakcyjna.jpg" xmlns:media="http://search.yahoo.com/mrss/" /></entry><entry><title type="html">Wspólne prowadzenie działalności gospodarczej. Spółka komandytowa.</title><link href="http://localhost:4000/spolkakomandytowa" rel="alternate" type="text/html" title="Wspólne prowadzenie działalności gospodarczej. Spółka komandytowa." /><published>2020-12-30T00:00:00+01:00</published><updated>2020-12-30T00:00:00+01:00</updated><id>http://localhost:4000/Wspo?lne%20prowadzenie%20dzia?alno%20%C5%9Bci%20gospodarczej.%20Sp%C3%B3%C5%82ka%20komandytowa</id><content type="html" xml:base="http://localhost:4000/spolkakomandytowa">&lt;h4 id=&quot;czym-jest-spółka-komandytowa&quot;&gt;Czym jest spółka komandytowa?&lt;/h4&gt;
&lt;p&gt;Spółką komandytową jest spółka osobowa mająca na celu prowadzenie przedsiębiorstwa pod własną firmą, w której &lt;strong&gt;wobec wierzycieli za zobowiązania spółki co najmniej jeden wspólnik odpowiada bez ograniczenia (komplementariusz), a odpowiedzialność co najmniej jednego wspólnika (komandytariusza) jest ograniczona&lt;/strong&gt;.&lt;/p&gt;

&lt;p&gt;Spółka komandytowa &lt;strong&gt;jest przedsiębiorcą&lt;/strong&gt;, &lt;strong&gt;posiada zdolność prawną i sądową&lt;/strong&gt;, a także zdolność wekslową i upadłościową. Spółka komandytowa może posiadać własny majątek.&lt;/p&gt;

&lt;p&gt;Pamiętajmy, że w sprawach nieuregulowanych w przepisach o spółce komandytowej, &lt;strong&gt;do tej spółki stosuje się odpowiednio przepisy o spółce jawnej&lt;/strong&gt;. Oznacza to, że moje uwagi poczynione na temat zarządzania spółką jawną, podziału zysków i strat w spółce jawnej, zakazu konkurencji wspólników czy wkładów do spółki pozostają aktualne również w odniesieniu do spółki komandytowej. Zachęcam więc do lektury poprzedniego wpisu (dostępny tutaj: edytakus.pl/spolkajawna).&lt;/p&gt;

&lt;h4 id=&quot;kim-jest-komandytariusz-a-kim-komplementariusz&quot;&gt;Kim jest komandytariusz, a kim komplementariusz?&lt;/h4&gt;
&lt;p&gt;Jak już wspomniałam wyżej, w spółce komandytowej musi być co najmniej jeden komandytariusz oraz co najmniej jeden komplementariusz. Komandytariusze i komplementariusze są więc po prostu wspólnikami spółki komandytowej. Zacznijmy od tego, że wspólnikiem spółki komandytowej może być zarówno osoba fizyczna, jak i osoba prawna, przy czym ta sama osoba nie może być zarówno komandytariuszem, jak i komplementariuszem.&lt;/p&gt;

&lt;p&gt;&lt;strong&gt;Komandytariuszem nazwiemy wspólnika, który nie ponosi nieograniczonej odpowiedzialności za zobowiązania spółki. Odpowiedzialność ta jest ograniczona jedynie do wysokości sumy komandytowej&lt;/strong&gt;. Komandytariusz co do zasady &lt;strong&gt;nie zarządza spółką&lt;/strong&gt;, a reprezentować spółkę może wyłącznie jako pełnomocnik.&lt;/p&gt;

&lt;p&gt;&lt;strong&gt;Komplementariuszem jest natomiast wspólnik, który zarządzą spółka komandytową i ponosi nieograniczoną odpowiedzialność za jej zobowiązania&lt;/strong&gt;.&lt;/p&gt;

&lt;p&gt;Często komplementariusz bywa nazywany wspólnikiem aktywnym, a komandytariusz - wspólnikiem pasywnym. W ocenie ustawodawcy, ten podział powinien znaleźć odzwierciedlenie w nazwie spółki komandytowej. Nazwa spółki komandytowej winna bowiem zawierać nazwisko lub nazwę co najmniej jednego komplementariusza, nie powinna zaś zawierać nazwisk lub nazw komandytariuszy.&lt;/p&gt;

&lt;h4 id=&quot;jak-założyć-spółkę-komandytową&quot;&gt;Jak założyć spółkę komandytową?&lt;/h4&gt;
&lt;p&gt;W pierwszej kolejności należy zadbać o sporządzenie odpowiedniej umowy. Umowa spółki komandytowej winna być zawarta &lt;strong&gt;w formie aktu notarialnego&lt;/strong&gt;, w przeciwnym razie będzie nieważna.&lt;/p&gt;

&lt;p&gt;Umowa spółki komandytowej może być zawarta również &lt;strong&gt;przy wykorzystaniu wzorca umowy&lt;/strong&gt;. Jeśli wybierzemy ten sposób, to musimy wypełnić formularz umowy udostępniony w systemie teleinformatycznym (na stronie Ministerstwa Sprawiedliwości), a następnie opatrzyć umowę kwalifikowanym podpisem elektronicznym, podpisem zaufanym albo podpisem osobistym (najprostszą opcją jest założenie profilu zaufanego za pośrednictwem strony internetowej jednego z banków - wówczas podpis będziemy potwierdzać tak, jak wykonanie przelewu internetowego).&lt;/p&gt;

&lt;p&gt;Umowa obowiązkowo powinna zawierać: firmę i siedzibę spółki; przedmiot działalności spółki; czas trwania spółki, jeżeli jest oznaczony; oznaczenie wkładów wnoszonych przez każdego wspólnika i ich wartość oraz oznaczony kwotowo zakres odpowiedzialności każdego komandytariusza wobec wierzycieli (sumę komandytową). Warto wiedzieć,  że postanowienie wspólników zwalniające komandytariusza z obowiązku wniesienia wkładu jest nieważne, co oznacza, że nie może znaleźć się w projekcie umowy.&lt;/p&gt;

&lt;p&gt;Ustawa określa jedynie minimalną treść umowy spółki komandytowej. Wspólnicy mogą na tej minimalnej treści poprzestać, w takim wypadku sposób zarządzania spółką będą opisywać przepisy Kodeksu spółek handlowych. Wspólnicy mogą jednak poświęcić konstruowaniu umowy nieco więcej uwagi, do czego zachęcam. Przepisy Kodeksu spółek handlowych w znacznej mierze mają charakter względnie obowiązujący, a zatem wspólnicy mogą kwestie nimi objęte uregulować odmiennie.&lt;/p&gt;

&lt;p&gt;Kolejnym krokiem jest zgłoszenie spółki do sądu rejestrowego. &lt;strong&gt;Spółka komandytowa powstaje dopiero z chwilą rejestracji w rejestrze przedsiębiorców Krajowego Rejestru Sądowego&lt;/strong&gt;, więc złożenie wniosku o wpis do KRS jest absolutnie konieczne. Wniosek składa się na formularzu (do znalezienia na stronie Ministerstwa Sprawiedliwości).&lt;/p&gt;

&lt;p&gt;Do wniosku należy załączyć potwierdzenie uiszczenia opłaty za wpis spółki komandytowej do rejestru przedsiębiorców KRS (500 zł) oraz opłaty za opublikowanie informacji o wpisie w Monitorze Sądowym i Gospodarczym (100 zł). Zaoszczędzić możemy w sytuacji, w której zdecydujemy się na zawarcie umowy spółki komandytowej przy wykorzystaniu wzorca umowy w systemie teleinformatycznym. Wówczas koszt wpisu to 250 zł, co po dodaniu opłaty za publikację informacji o wpisie w Monitorze Sądowym i Gospodarczym (100 zł), daje kwotę 350 zł.&lt;/p&gt;

&lt;h4 id=&quot;w-jaki-sposób-należy-zarządzać-spółką-komandytową&quot;&gt;W jaki sposób należy zarządzać spółką komandytową?&lt;/h4&gt;
&lt;p&gt;Spółką komandytową &lt;strong&gt;zarządzają wspólnicy aktywni, czyli komplementariusze&lt;/strong&gt;. Nadto, &lt;strong&gt;komplementariusze reprezentują spółkę&lt;/strong&gt;, chyba że z mocy umowy spółki albo prawomocnego orzeczenia sądu pozbawiono ich prawa reprezentowania spółki. Komplementariusze zarządzają spółką w sposób określony w umowie, przepisach o spółce komandytowej, a także przepisach o spółce jawnej.&lt;/p&gt;

&lt;p&gt;Komandytariusze co do zasady nie mają prawa ani obowiązku prowadzenia spraw spółki. &lt;strong&gt;Umowa spółki może jednak przyznawać prawo prowadzenia spraw spółki&lt;/strong&gt; bądź niektórym, bądź wszystkim &lt;strong&gt;komandytariuszom&lt;/strong&gt;. Teoretycznie dopuszczalne jest rozwiązanie umowne, zgodnie z którym wyłącznie komandytariusze będą prowadzić sprawy spółki, a wszyscy komplementariusze będą tego prawa pozbawieni. Jeżeli komandytariusz mający prawo do prowadzenia spraw spółki dokona zbycia ogółu praw i obowiązków na rzecz innej osoby, to na tę osobę nie przechodzi prawo prowadzenia spraw spółki. Nabywca wstąpi w prawa i obowiązki komandytariusza, ale nie będzie mógł prowadzić spraw spółki.&lt;/p&gt;

&lt;p&gt;Warto wiedzieć, że &lt;strong&gt;w sprawach przekraczających zakres zwykłych czynności spółki wymagana jest zgoda komandytariusza, chyba że umowa spółki stanowi inaczej&lt;/strong&gt;. Oznacza to, że do dokonania czynności przekraczającej zakres zwykłego zarządu komplementariusz będzie potrzebować zgody komandytariusza, nawet jeśli ten w ogóle nie prowadzi spraw spółki. Ustawodawca dopuszcza odmienne uregulowanie tej kwestii w umowie, co sprawdza się szczególnie wtedy, kiedy stronom zależy, aby komandytariusz nie miał wpływu na prowadzenie spraw spółki.&lt;/p&gt;

&lt;h4 id=&quot;jakie-prawa-ma-komandytariusz&quot;&gt;Jakie prawa ma komandytariusz?&lt;/h4&gt;
&lt;p&gt;Komandytariusz ma prawo &lt;strong&gt;żądać odpisu sprawozdania finansowego spółki komandytowej za rok obrotowy oraz przeglądać księgi i dokumenty celem sprawdzenia jego rzetelności&lt;/strong&gt;. Na wniosek komandytariusza sąd rejestrowy może, z ważnych powodów, zarządzić w każdym czasie udostępnienie mu sprawozdania finansowego lub złożenie innych wyjaśnień, jak również dopuścić komandytariusza do przejrzenia ksiąg i dokumentów. Co istotne, umowa spółki komandytowej nie może w żaden sposób ograniczać ani wyłączać tych praw komandytariusza.&lt;/p&gt;

&lt;p&gt;Nadto, jeżeli komandytariusz nie prowadzi spraw spółki komandytowej i nie  reprezentuje jej, to nie jest zobowiązany do powstrzymywania się od prowadzenia działalności konkurencyjnej. Taki komandytariusz &lt;strong&gt;może prowadzić działalność konkurencyjną&lt;/strong&gt; w stosunku do działalności spółki komandytowej, a sama spółka nie może domagać się, by wydał korzyści lub naprawił szkodę wyrządzoną przez podejmowanie działalności konkurencyjnej.&lt;/p&gt;

&lt;p&gt;Komandytariusz &lt;strong&gt;uczestniczy w zysku spółki proporcjonalnie do jego wkładu rzeczywiście wniesionego do spółki&lt;/strong&gt;, chyba że umowa spółki stanowi inaczej. Zysk przypadający komandytariuszowi za dany rok obrotowy jest przeznaczany w pierwszej kolejności na uzupełnienie jego wkładu rzeczywiście wniesionego do wartości umówionego wkładu. Komandytariuszowi można również wypłacać zaliczki na poczet zysku spółki za dany rok obrachunkowy. W razie wątpliwości komandytariusz &lt;strong&gt;uczestniczy w stracie jedynie do wartości umówionego wkładu&lt;/strong&gt;.&lt;/p&gt;

&lt;p&gt;Śmierć komandytariusza nie stanowi przyczyny rozwiązania spółki. Spadkobiercy komandytariusza powinni wskazać spółce jedną osobę do wykonywania ich praw. Czynności dokonane przez pozostałych wspólników przed takim wskazaniem wiążą spadkobierców komandytariusza.&lt;/p&gt;

&lt;h4 id=&quot;kto-odpowiada-za-długi-spółki-komandytowej&quot;&gt;Kto odpowiada za długi spółki komandytowej?&lt;/h4&gt;
&lt;p&gt;Komandytariusz odpowiada za zobowiązania spółki wobec jej wierzycieli tylko do wysokości sumy komandytowej. &lt;strong&gt;Komandytariusz odpowiada w spółce komandytowej za zobowiązania spółki solidarnie z pozostałymi wspólnikami oraz ze spółką, przy czym granicą jego odpowiedzialności jest wysokość sumy komandytowej&lt;/strong&gt;. Wierzyciel nie może od komandytariusza domagać się wykonania zobowiązania w naturze (np. dostawy zamówionego towaru), a jedynie oznaczonej sumy pieniężnej. Odpowiedzialność komandytariusza rozciąga się również na zobowiązania powstałe przed jego przystąpieniem do spółki. Co ciekawe, komandytariusz nie ponosi odpowiedzialności za zaległości podatkowe spółki komandytowej.&lt;/p&gt;

&lt;p&gt;&lt;strong&gt;Komplementariusz odpowiada za długi spółki komandytowej całym swoim majątkiem&lt;/strong&gt;, przy czym odpowiedzialność ta nie jest w żaden sposób ograniczona. Pamiętajmy jednak, że zarówno odpowiedzialność komandytariusza, jak i odpowiedzialność komplementariusza mają &lt;strong&gt;charakter subsydiarny&lt;/strong&gt;, co oznacza, że wierzyciel może prowadzić egzekucję z ich majątku dopiero w razie bezskuteczności egzekucji z majątku spółki.&lt;/p&gt;

&lt;p&gt;Za zobowiązania spółki komandytariusz będzie ponosić nieograniczoną odpowiedzialność, jeśli jego nazwisko (nazwa) zostanie umieszczone w firmie spółki komandytowej. Ponadto, w całości za zobowiązania spółki odpowiadać będzie komandytariusz działający bez umocowania lub z przekroczeniem jego zakresu oraz komandytariusz, który nie ujawni kontrahentowi, że działa w charakterze pełnomocnika.&lt;/p&gt;

&lt;p&gt;Pamiętajmy również, że osoby, które działały w imieniu spółki po jej zawiązaniu, a przed jej wpisem do rejestru, za zobowiązania powstałe w tym okresie odpowiadają solidarnie.&lt;/p&gt;

&lt;p&gt;Komandytariusze mogą ograniczyć swoją odpowiedzialność poprzez obniżenie sumy komandytowej, przy czym należy mieć świadomość, że takie działanie nie ma skutku prawnego wobec wierzycieli, których wierzytelności powstały przed chwilą wpisania obniżenia do rejestru.&lt;/p&gt;

&lt;h4 id=&quot;kiedy-warto-założyć-spółkę-komandytową-w-której-jedynym-komplementariuszem-jest-spółka-z-ograniczoną-odpowiedzialnością&quot;&gt;Kiedy warto założyć spółkę komandytową, w której jedynym komplementariuszem jest spółka z ograniczoną odpowiedzialnością?&lt;/h4&gt;
&lt;p&gt;W obrocie gospodarczym niezwykle często można zaobserwować spółki komandytowe, w których jedynym komplementariuszem jest spółka z ograniczoną odpowiedzialnością, a wspólnicy tejże spółki pełnią funkcje komandytariuszy.&lt;/p&gt;

&lt;p&gt;Takie rozwiązanie pozwala ograniczyć ryzyko gospodarcze związane z odpowiedzialnością komplementariusza za zobowiązania spółki komandytowej. Jeżeli bowiem komplementariuszem jest spółka z ograniczoną odpowiedzialnością, to nieograniczona odpowiedzialność majątkowa zawęża się do majątku tej właśnie spółki. Majątek ten może być symboliczny (np. składać się wyłącznie z kapitału zakładowego w minimalnej kwocie 5 000 zł).&lt;/p&gt;

&lt;p&gt;Plusem takiej konstrukcji jest również zapewnienie większej elastyczności w zarządzaniu finansami spółki. Dla przykładu, komandytariuszowi można wypłacać zaliczki na poczet zysku osiągniętego przez spółkę w danym roku w sposób dowolny, a sam komandytariusz nie jest obowiązany do zwrotu tego, co pobrał tytułem zysku na podstawie sprawozdania finansowego, chyba że działał w złej wierze.&lt;/p&gt;

&lt;p&gt;Niestety, z początkiem roku 2021 zniknie jedna z wielu zalet spółki komandytowej. Wraz z nadejściem wspomnianej daty, spółka komandytowa stanie się podatnikiem podatku dochodowego od osób prawnych, od osiągniętego dochodu będzie płacić podatek CIT, a w trakcie roku - zaliczki na poczet tego podatku. Opodatkowaniu podlegać będzie również wypłata zysku na rzecz wspólników spółki komandytowej (podwójne opodatkowanie).&lt;/p&gt;

&lt;p&gt;Warto mieć na uwadze, że jeżeli komplementariuszem jest spółka z ograniczoną odpowiedzialnością lub spółka akcyjna, a komandytariuszem jest wspólnik tej spółki, wkładu komandytariusza nie mogą stanowić jego udziały w tej spółce z ograniczoną odpowiedzialnością lub akcje tej spółki akcyjnej.&lt;/p&gt;

&lt;p&gt;Wpis zilustrowano obrazem braci Le Nain &lt;em&gt;„Oficerowie w Palarni”&lt;/em&gt;. Obraz powstał w 1643 roku, aktualnie znajduje się w Luwrze.&lt;/p&gt;</content><author><name>Edyta Kuś</name></author><summary type="html">Czym jest spółka komandytowa? Spółką komandytową jest spółka osobowa mająca na celu prowadzenie przedsiębiorstwa pod własną firmą, w której wobec wierzycieli za zobowiązania spółki co najmniej jeden wspólnik odpowiada bez ograniczenia (komplementariusz), a odpowiedzialność co najmniej jednego wspólnika (komandytariusza) jest ograniczona.</summary><media:thumbnail xmlns:media="http://search.yahoo.com/mrss/" url="http://localhost:4000/img/spolkakomandytowa.jpg" /><media:content medium="image" url="http://localhost:4000/img/spolkakomandytowa.jpg" xmlns:media="http://search.yahoo.com/mrss/" /></entry><entry><title type="html">Wspólne prowadzenie działalności gospodarczej. Spółka partnerska.</title><link href="http://localhost:4000/spolkapartnerska" rel="alternate" type="text/html" title="Wspólne prowadzenie działalności gospodarczej. Spółka partnerska." /><published>2020-12-23T00:00:00+01:00</published><updated>2020-12-23T00:00:00+01:00</updated><id>http://localhost:4000/Wspo?lne%20prowadzenie%20dzia?aln%20o%C5%9Bci%20gospodarczej.%20Sp%C3%B3%C5%82ka%20partnerska</id><content type="html" xml:base="http://localhost:4000/spolkapartnerska">&lt;h4 id=&quot;czym-jest-spółka-partnerska&quot;&gt;Czym jest spółka partnerska?&lt;/h4&gt;
&lt;p&gt;Spółką partnerską jest &lt;strong&gt;spółka osobowa, utworzona przez wspólników (partnerów) w celu wykonywania wolnego zawodu w spółce prowadzącej przedsiębiorstwo pod własną firmą&lt;/strong&gt;. Spółka może być zawiązana w celu wykonywania więcej niż jednego wolnego zawodu.&lt;/p&gt;

&lt;p&gt;Jest to spółka osobowa, a więc niemająca osobowości prawnej, ale mająca &lt;strong&gt;zdolność prawną&lt;/strong&gt;, zdolność do czynności prawnych (może nabywać we własnym imieniu prawa i zaciągać zobowiązania), zdolność sądową, zdolność wekslową i zdolność upadłościową (przy czym możliwe jest także ogłoszenie upadłości partnera).  Spółka partnerska może posiadać własny majątek.&lt;/p&gt;

&lt;h4 id=&quot;jakie-osoby-mogą-być-partnerami&quot;&gt;Jakie osoby mogą być partnerami?&lt;/h4&gt;
&lt;p&gt;Cechą wyróżniającą spółkę partnerską na tle innych spółek jest przede wszystkim fakt, że &lt;strong&gt;wspólnikami spółki partnerskiej (partnerami) mogą być wyłącznie osoby fizyczne posiadające uprawnienia do wykonywania wolnych zawodów&lt;/strong&gt;. Osoby prawne  (podobnie jak jednostki nieposiadające osobowości prawnej, ale mające zdolność prawną) nie mogą być partnerami, nawet jeśli zrzeszają wyłącznie przedstawicieli wolnych zawodów.&lt;/p&gt;

&lt;p&gt;Partnerami mogą być zatem osoby wykonujące &lt;strong&gt;zawód adwokata, aptekarza, architekta, inżyniera budownictwa, biegłego rewidenta, brokera ubezpieczeniowego, doradcy podatkowego, maklera papierów wartościowych, doradcy inwestycyjnego, księgowego, lekarza, lekarza dentysty, lekarza weterynarii, notariusza, pielęgniarki, położnej, fizjoterapeuty, radcy prawnego, rzecznika patentowego, rzeczoznawcy majątkowego i tłumacza przysięgłego&lt;/strong&gt;.&lt;/p&gt;

&lt;p&gt;Pamiętajmy, że sam fakt posiadania uprawnień do wykonywania wolnego zawodu nie zawsze uprawnia do uczestniczenia w spółce partnerskiej. Przepisy mogą nakładać na przedstawiciela wolnego zawodu dodatkowe wymogi, które muszą być spełnione, aby mogła ona być partnerem w spółce.&lt;/p&gt;

&lt;p&gt;O ile - jak wskazywałam wyżej - w spółce może być wykonywany więcej niż jeden wolny zawód (np. adwokaci i radcowie prawni), o tyle nie jest dopuszczalne włączenie do spółki partnerskiej chociażby jednej osoby, która nie ma, na dzień dokonywania wpisu do rejestru przedsiębiorców KRS, uprawnień do wykonywania wolnego zawodu.&lt;/p&gt;

&lt;h4 id=&quot;w-jaki-sposób-założyć-spółkę-partnerską&quot;&gt;W jaki sposób założyć spółkę partnerską?&lt;/h4&gt;
&lt;p&gt;Pierwszym krokiem do założenia spółki partnerskiej jest &lt;strong&gt;sporządzenie odpowiedniej umowy&lt;/strong&gt;. Umowa musi być, &lt;strong&gt;pod rygorem nieważności&lt;/strong&gt;, zawarta &lt;strong&gt;na piśmie&lt;/strong&gt;.  Ustawodawca nie przewidział w tym wypadku opcji zawarcia umowy przy wykorzystaniu wzorca umowy w systemie teleinformatycznym.&lt;/p&gt;

&lt;p&gt;Umowa spółki partnerskiej powinna koniecznie zawierać: określenie wolnego zawodu wykonywanego przez partnerów w ramach spółki; przedmiot działalności spółki; nazwiska i imiona partnerów, którzy ponoszą nieograniczoną odpowiedzialność za zobowiązania spółki (jeżeli tacy będą); nazwiska i imiona partnerów reprezentujących spółkę (jeżeli spółki nie będą reprezentować wszyscy partnerzy); firmę i siedzibę spółki; czas trwania spółki, jeżeli jest oznaczony oraz określenie wkładów wnoszonych przez każdego partnera i ich wartość. W umowie możemy zawrzeć postanowienia dodatkowe, aby sposób zarządzania spółką był jak najbardziej dopasowany do naszych potrzeb. Jeżeli takich dodatkowych postanowień nie zamieścimy, to obowiązywać będą zasady opisane w Kodeksie spółek handlowych.&lt;/p&gt;

&lt;p&gt;Następnie, spółkę trzeba zgłosić sądu rejestrowego. &lt;strong&gt;Spółka partnerska powstaje dopiero z chwilą rejestracji w rejestrze przedsiębiorców Krajowego Rejestru Sądowego&lt;/strong&gt;, więc kroku tego pominąć nie sposób. Wniosek składa się na formularzu (do znalezienia na stronie Ministerstwa Sprawiedliwości). Wniosek może złożyć każdy z partnerów. Do wniosku należy załączyć potwierdzenie uiszczenia opłaty za wpis spółki partnerskiej do rejestru przedsiębiorców KRS (500 zł) oraz opłaty za opublikowanie informacji o wpisie w Monitorze Sądowym i Gospodarczym (100 zł). Do zgłoszenia spółki partnerskiej do sądu rejestrowego należy dołączyć również dokumenty potwierdzające uprawnienia każdego partnera do wykonywania wolnego zawodu.&lt;/p&gt;

&lt;h4 id=&quot;jak-zarządzać-spółką-partnerską&quot;&gt;Jak zarządzać spółką partnerską?&lt;/h4&gt;
&lt;p&gt;Zarządzać spółką partnerską można &lt;strong&gt;na dwa sposoby&lt;/strong&gt;. Po pierwsze, partnerzy mogą zarządzać spółką &lt;strong&gt;w taki sam sposób, w jaki wspólnicy zarządzają spółką jawną&lt;/strong&gt;. Każdy partner ma wówczas prawo reprezentować spółkę samodzielnie, chyba że umowa spółki stanowi inaczej. Partnerzy mogą w umowie postanowić, że konieczna jest reprezentacja łączna (dwóch partnerów, partner wraz z prokurentem) albo wyłączyć prawo reprezentowania spółki w odniesieniu do jednego lub kilku partnerów.&lt;/p&gt;

&lt;p&gt;Ponadto, &lt;strong&gt;partner może być pozbawiony prawa reprezentowania spółki, przy czym może to nastąpić tylko z ważnych powodów i w drodze uchwały powziętej większością trzech czwartych głosów w obecności co najmniej dwóch trzecich ogólnej liczby partnerów&lt;/strong&gt;. Umowa spółki może przewidywać surowsze wymogi powzięcia uchwały (ale nie może przewidywać łagodniejszych). Pozbawienie partnera prawa reprezentowania spółki staje się skuteczne z chwilą wpisu do rejestru, a zatem pozostali partnerzy nie powinni zwlekać ze złożeniem stosownego wniosku. Za ważne powody uważa się m. in. następujące okoliczności: prowadzenie działalności konkurencyjnej przez partnera; narażanie spółki na straty czy choroba psychiczna uniemożliwiająca współpracę z partnerem. Umowa spółki może zawierać katalog &lt;em&gt;„ważnych przyczyn”&lt;/em&gt; uprawniających do pozbawienia partnera prawa reprezentowania spółki. W takim przypadku partnerzy są związani umową, co oznacza, że mogą pozbawić jednego z partnerów prawa reprezentacji spółki jedynie wtedy, kiedy zaistnieje przyczyna wskazana w umowie.&lt;/p&gt;

&lt;p&gt;Drugim sposobem zarządzania spółką partnerską jest &lt;strong&gt;powołanie zarządu&lt;/strong&gt;. W skład zarządu mogą wchodzić osoby niebędące partnerami, ale zawsze członkiem zarządu powinien być przynajmniej jeden z partnerów. Jeżeli wspólnicy zdecydują się na powołanie zarządu, to stosuje się wtedy odpowiednio przepisy o zarządzie w spółce z ograniczoną odpowiedzialnością. Powołanie zarządu będzie celowe przede wszystkim wówczas, gdy w spółce jest wielu partnerów, a przyznanie każdemu z nim prawa reprezentacji spółki uniemożliwiałoby sprawne zarządzanie nią.&lt;/p&gt;

&lt;p&gt;Warto pamiętać, że &lt;strong&gt;powołanie w spółce partnerskiej zarządu nie pozbawia partnerów niebędących w zarządzie uprawnienia do osobistego zasięgania informacji o stanie majątku i interesów spółki oraz prawa do osobistej rewizji ksiąg i dokumentów spółki&lt;/strong&gt;. Co więcej, mimo powołania zarządu, nadal stosujemy regułę, zgodnie z którą w sprawach przekraczających zakres zwykłego zarządu wymagana jest zgoda wszystkich partnerów, w tym także niewchodzących w skład zarządu, chyba że umowa spółki stanowi inaczej.&lt;/p&gt;

&lt;h4 id=&quot;w-jaki-sposób-za-zobowiązania-spółki-odpowiadają-partnerzy&quot;&gt;W jaki sposób za zobowiązania spółki odpowiadają partnerzy?&lt;/h4&gt;
&lt;p&gt;&lt;strong&gt;Partner nie ponosi odpowiedzialności za zobowiązania spółki powstałe w związku z wykonywaniem zawodu przez pozostałych partnerów, jak również za zobowiązania spółki będące następstwem działań lub zaniechań osób zatrudnionych przez spółkę na podstawie umowy o pracę lub innego stosunku prawnego, które podlegały kierownictwu innego partnera&lt;/strong&gt;.&lt;/p&gt;

&lt;p&gt;Oznacza to, że w przypadku popełnienia przez jednego z partnerów tzw. błędu w sztuce, podobnie jak w przypadku popełnienia błędu przez osobę pozostającą pod kierownictwem tego partnera, pozostali partnerzy nie odpowiadają swoim majątkiem. Solidarnie natomiast odpowiadają partner, który błąd popełnił i spółka.&lt;/p&gt;

&lt;p&gt;Odpowiedzialność partnerów za pozostałe zobowiązania spółki ma natomiast charakter osobisty, nieograniczony, solidarny z pozostałymi partnerami i spółką oraz subsydiarny (czyli kształtuje się dokładnie tak, jak odpowiedzialność wspólnika spółki jawnej).&lt;/p&gt;

&lt;p&gt;Umowa spółki może przewidywać, że jeden albo większa liczba partnerów godzą się na ponoszenie odpowiedzialności tak jak wspólnik spółki jawnej (czyli całym majątkiem, bez ograniczenia odpowiedzialności, o którym pisałam wyżej).&lt;/p&gt;

&lt;h4 id=&quot;czy-utrata-prawa-wykonywania-wolnego-zawodu-powoduje-automatyczne-ustanie-członkostwa-w-spółce-partnerskiej&quot;&gt;Czy utrata prawa wykonywania wolnego zawodu powoduje automatyczne ustanie członkostwa w spółce partnerskiej?&lt;/h4&gt;
&lt;p&gt;Utrata przez partnera prawa wykonywania wolnego zawodu &lt;strong&gt;nie&lt;/strong&gt; powoduje automatycznego ustania jego członkostwa w spółce partnerskiej. W przypadku utraty przez partnera uprawnień do wykonywania wolnego zawodu, &lt;strong&gt;powinien on jednak wystąpić ze spółki najpóźniej z końcem roku obrotowego, w którym utracił prawo wykonywania wolnego zawodu&lt;/strong&gt;. Wystąpienie następuje przez pisemne oświadczenie skierowane do zarządu albo do partnera uprawnionego do reprezentowania spółki, przy czym niedochowanie formy pisemnej nie powoduje w tym wypadku nieważności wypowiedzenia.&lt;/p&gt;

&lt;p&gt;&lt;strong&gt;Jeżeli partner, który utracił prawo wykonywania wolnego zawodu, nie zrezygnował z uczestnictwa w spółce do końca roku obrotowego, w którym utracił to prawo, przyjmuje się fikcję, że wystąpił on ze spółki w ostatnim dniu tego terminu&lt;/strong&gt;.&lt;/p&gt;

&lt;h4 id=&quot;w-czym-spółka-partnerska-podobna-jest-do-spółki-jawnej&quot;&gt;W czym spółka partnerska podobna jest do spółki jawnej?&lt;/h4&gt;
&lt;p&gt;Polski ustawodawca uregulował spółkę partnerską w sposób wybiórczy, wychodząc z założenia, że jest to typ spółki osobowej, której zasadnicza konstrukcja opiera się na modelu spółki jawnej. Z tego względu &lt;strong&gt;w zakresie nieuregulowanym w przepisach o spółce partnerskiej, odpowiednie zastosowanie znajdują przepisy o spółce jawnej&lt;/strong&gt;. Wyjątkiem są sytuacje, w których przepisy o spółce partnerskiej odsyłają wyraźnie do odpowiedniego stosowania przepisów dotyczących innego typu spółki (np. przepisów o spółce z ograniczoną odpowiedzialnością do zarządu).&lt;/p&gt;

&lt;p&gt;Powyższe oznacza, że moje uwagi poczynione na temat zarządzania spółką jawną, podziału zysków i strat w spółce jawnej, zakazu konkurencji wspólników czy wkładów do spółki pozostają aktualne również w odniesieniu do spółki cywilnej. Zachęcam więc do lektury poprzedniego wpisu (dostępny tutaj: edytakus.pl/spolkajawna).&lt;/p&gt;

&lt;p&gt;Wpis zilustrowano obrazem  Henriego de Toulouse-Lautreca &lt;em&gt;„W Moulin Rouge”&lt;/em&gt;. Obraz powstawał w latach 1892-1895, aktualnie znajduje się w Instytucie Sztuki w Chicago.&lt;/p&gt;</content><author><name>Edyta Kuś</name></author><summary type="html">Czym jest spółka partnerska? Spółką partnerską jest spółka osobowa, utworzona przez wspólników (partnerów) w celu wykonywania wolnego zawodu w spółce prowadzącej przedsiębiorstwo pod własną firmą. Spółka może być zawiązana w celu wykonywania więcej niż jednego wolnego zawodu.</summary><media:thumbnail xmlns:media="http://search.yahoo.com/mrss/" url="http://localhost:4000/img/spolkapartnerska.jpg" /><media:content medium="image" url="http://localhost:4000/img/spolkapartnerska.jpg" xmlns:media="http://search.yahoo.com/mrss/" /></entry><entry><title type="html">Wspólne prowadzenie działalności gospodarczej. Spółka jawna.</title><link href="http://localhost:4000/spolkajawna" rel="alternate" type="text/html" title="Wspólne prowadzenie działalności gospodarczej. Spółka jawna." /><published>2020-12-18T00:00:00+01:00</published><updated>2020-12-18T00:00:00+01:00</updated><id>http://localhost:4000/Wspo?lne%20prowadzenie%20dzia?a%20lno%C5%9Bci%20gospodarczej.%20Sp%C3%B3%C5%82ka%20jawna</id><content type="html" xml:base="http://localhost:4000/spolkajawna">&lt;h4 id=&quot;czym-jest-spółka-jawna&quot;&gt;Czym jest spółka jawna?&lt;/h4&gt;
&lt;p&gt;Kodeks spółek handlowych definiuje spółkę jawną jako spółkę osobową, która prowadzi przedsiębiorstwo pod własną firmą, a nie jest inną spółką handlową.&lt;/p&gt;

&lt;p&gt;Spółka jawna - w przeciwieństwie do spółki cywilnej - jest bytem odrębnym od wspólników. Spółka jawna nie ma wprawdzie osobowości prawnej, ale jest tzw. ułomną osobą prawną, co oznacza, że &lt;strong&gt;ma zdolność prawną&lt;/strong&gt;. Może zatem pozywać i być pozywana. Ma również &lt;strong&gt;zdolność wekslową i upadłościową&lt;/strong&gt;. Spółka jawna &lt;strong&gt;posiada własny majątek&lt;/strong&gt;, na który składa się wszelkie mienie wniesione jako wkład lub nabyte przez spółkę w czasie jej istnienia.&lt;/p&gt;

&lt;p&gt;Wspólnikami spółki jawnej mogą być osoby fizyczne posiadające pełną zdolność do czynności prawnych oraz osoby prawne (np. spółki kapitałowe, fundacje). Nie może być wspólnikiem w spółce jawnej spółka cywilna.&lt;/p&gt;

&lt;p&gt;Pamiętajmy, że &lt;strong&gt;to spółka jawna - a nie poszczególni wspólnicy - jest przedsiębiorcą&lt;/strong&gt; (wspólnicy mogą oczywiście być przedsiębiorcami, ale nie stają się nimi tylko przez wzgląd na założenie spółki).&lt;/p&gt;

&lt;h4 id=&quot;w-jaki-sposób-założyć-spółkę-jawną&quot;&gt;W jaki sposób założyć spółkę jawną?&lt;/h4&gt;
&lt;p&gt;Aby założyć spółkę jawną, należy w pierwszej kolejności sporządzić stosowną umowę. &lt;strong&gt;Umowa spółki jawnej musi być zawarta w formie pisemnej&lt;/strong&gt;, w przeciwnym razie będzie nieważna.&lt;/p&gt;

&lt;p&gt;Umowa spółki jawnej &lt;strong&gt;może być zawarta również przy wykorzystaniu wzorca umowy&lt;/strong&gt;. Jeśli wybierzemy ten sposób, to musimy wypełnić formularz umowy udostępniony w systemie teleinformatycznym (na stronie Ministerstwa Sprawiedliwości), a następnie opatrzyć umowę kwalifikowanym podpisem elektronicznym, podpisem zaufanym albo podpisem osobistym (najprostszą opcją jest założenie profilu zaufanego za pośrednictwem strony internetowej jednego z banków - wówczas podpis będziemy potwierdzać tak, jak wykonanie przelewu internetowego).&lt;/p&gt;

&lt;p&gt;&lt;strong&gt;Umowa obowiązkowo powinna zawierać: firmę i siedzibę spółki; określenie wkładów wnoszonych przez każdego wspólnika i ich wartość; przedmiot działalności spółki oraz czas trwania spółki, jeżeli jest oznaczony&lt;/strong&gt;. Poza tą minimalną treścią, umowa może zawierać m. in. uregulowania dotyczące zarządzania spółką przez wspólników czy kwestii zbycia udziałów w spółce, ale nie jest to konieczne. Jeżeli umowę ograniczymy wyłącznie do elementów obowiązkowych, to wszystkie pozostałe kwestie regulować będą przepisy Kodeksu spółek handlowych. Polecam jednak zastanowić się nieco dłużej nad brzmieniem umowy, aby ta faktycznie odzwierciedlała nasze cele i potrzeby, szczególnie że większość przepisów dotyczących zarządzania spółką ma charakter dyspozytywny, co oznacza, że wspólnicy mogą kwestie nimi objęte uregulować odmiennie.&lt;/p&gt;

&lt;p&gt;Kolejnym krokiem jest zgłoszenie spółki do sądu rejestrowego. &lt;strong&gt;Spółka jawna powstaje dopiero z chwilą rejestracji w rejestrze przedsiębiorców Krajowego Rejestru Sądowego, więc złożenie wniosku o wpis do KRS jest absolutnie konieczne&lt;/strong&gt;. Wniosek składa się na formularzu (do znalezienia na stronie Ministerstwa Sprawiedliwości). Wniosek może złożyć każdy ze wspólników.&lt;/p&gt;

&lt;p&gt;Warto wiedzieć, że spółka cywilna może zostać przekształcona w spółkę jawną. Przekształcenie wymaga zgłoszenia do sądu rejestrowego przez wszystkich wspólników. To rozwiązanie dobre dla tych przedsiębiorców, dla których spółka cywilna przestała być dobrą formą prowadzenia działalności.&lt;/p&gt;

&lt;h4 id=&quot;co-może-być-wkładem-do-spółki-jawnej&quot;&gt;Co może być wkładem do spółki jawnej?&lt;/h4&gt;
&lt;p&gt;Wkład wspólnika może polegać na przeniesieniu lub obciążeniu własności rzeczy lub innych praw, a także na dokonaniu innych świadczeń na rzecz spółki. Jednakże, &lt;strong&gt;w przypadku zawarcia umowy spółki przy wykorzystaniu wzorca umowy (w systemie teleinformatycznym) wkład wspólnika może być wyłącznie pieniężny&lt;/strong&gt;.&lt;/p&gt;

&lt;p&gt;Jak już wspominałam wyżej, rodzaj i wartość wkładów określana jest w umowie spółki, a wspólnik nie jest ani uprawniony ani zobowiązany do podwyższenia umówionego wkładu.&lt;/p&gt;

&lt;h4 id=&quot;ile-kosztuje-założenie-spółki-jawnej&quot;&gt;Ile kosztuje założenie spółki jawnej?&lt;/h4&gt;
&lt;p&gt;Jedynym koniecznym wydatkiem jest uiszczenie opłaty za wpis spółki jawnej do rejestru przedsiębiorców KRS (500 zł) oraz opłaty za opublikowanie informacji o wpisie w Monitorze Sądowym i Gospodarczym (100 zł). Łącznie musimy zatem wydać &lt;strong&gt;600 zł&lt;/strong&gt;.&lt;/p&gt;

&lt;p&gt;Zaoszczędzić możemy w sytuacji, w której zdecydujemy się na zawarcie umowy spółki jawnej &lt;strong&gt;przy wykorzystaniu wzorca umowy w systemie teleinformatycznym&lt;/strong&gt;. Wówczas koszt wpisu to 250 zł, co po dodaniu opłaty za publikację informacji o wpisie w Monitorze Sądowym i Gospodarczym (100 zł), daje kwotę &lt;strong&gt;350 zł&lt;/strong&gt;.&lt;/p&gt;

&lt;p&gt;Aby założyć spółkę jawną nie musimy w zasadzie ponosić żadnych innych wydatków. Nie jest również wymagane, by wartość wkładów wspólników przekraczała jakąś kwotę.&lt;/p&gt;

&lt;h4 id=&quot;jak-zarządzać-spółką-jawną&quot;&gt;Jak zarządzać spółką jawną?&lt;/h4&gt;
&lt;p&gt;Prowadzenie spraw spółki jawnej nie odbiega zasadniczo od prowadzenia spraw w spółce cywilnej. Każdy wspólnik ma prawo i obowiązek prowadzenia spraw spółki. Za prowadzenie spraw spółki wspólnik nie otrzymuje wynagrodzenia.&lt;/p&gt;

&lt;p&gt;&lt;strong&gt;Każdy wspólnik może bez uprzedniej uchwały wspólników prowadzić sprawy nieprzekraczające zakresu zwykłych czynności spółki&lt;/strong&gt; (uchwała taka będzie jednak wymagana, jeśli chociaż jeden z pozostałych wspólników sprzeciwi się prowadzeniu sprawy). Jeżeli w sprawach nieprzekraczających zwykłych czynności spółki wymagana jest uchwała wspólników, konieczna jest jednomyślność wszystkich wspólników mających prawo prowadzenia spraw spółki.&lt;/p&gt;

&lt;p&gt;&lt;strong&gt;Prowadzenie spraw spółki może być przy tym powierzone jednemu lub kilku wspólnikom&lt;/strong&gt;. Można to zrobić już w umowie spółki, a można w drodze późniejszej uchwały wspólników. W takim wypadku wspólnicy pozbawieni prawa do prowadzenia spraw spółki nie zarządzają nią i nie głosują nad uchwałami. Jest jeden wyjątek - &lt;strong&gt;w sprawach przekraczających zakres zwykłych czynności spółki wymagana jest zgoda wszystkich wspólników, w tym także wspólników wyłączonych od prowadzenia spraw spółki&lt;/strong&gt;.&lt;/p&gt;

&lt;p&gt;Dobrą praktyką jest zamieszczenie w umowie spółki jawnej zapisu wprost wskazującego na czynności uważane za przekraczające zakres zwykłych czynności spółki. Pozwoli to uniknąć wątpliwości, szczególnie jeśli planujemy część wspólników pozbawić prawa zarządzania spółką (dodam, że niekiedy podjęcie decyzji czy dana czynność przekracza zakres zwykłego rządu spółką może nastręczać znacznych trudności).&lt;/p&gt;

&lt;p&gt;Wspólnik mający prawo prowadzenia spraw spółki może bez uchwały wspólników wykonać czynność nagłą, której zaniechanie mogłoby wyrządzić spółce poważną szkodę.&lt;/p&gt;

&lt;h4 id=&quot;w-jaki-sposób-dzieli-się-w-spółce-jawnej-zyski-i-straty&quot;&gt;W jaki sposób dzieli się w spółce jawnej zyski i straty?&lt;/h4&gt;
&lt;p&gt;&lt;strong&gt;Każdy wspólnik ma prawo do równego udziału w zyskach i uczestniczy w stratach w tym samym stosunku&lt;/strong&gt;, bez względu na rodzaj i wartość wkładu. Wspólnicy mogą jednak odstąpić od tej równości i &lt;strong&gt;w umowie odmienne uregulować zasady uczestniczenia w zyskach i stratach&lt;/strong&gt;. Określony w umowie spółki udział wspólnika w zysku odnosi się, w razie wątpliwości, także do jego udziału w stratach.&lt;/p&gt;

&lt;p&gt;Umowa spółki może zwolnić wspólnika od udziału w stratach. Pamiętajmy, że &lt;strong&gt;umowne zwolnienie wspólnika spółki jawnej od udziału w stratach nie modyfikuje jego odpowiedzialności za długi spółki względem osób trzecich&lt;/strong&gt; (wierzyciel może prowadzić egzekucję z majątku takiego wspólnika). Mimo że ustawa wprost nie zakazuje całkowitego pozbawiania wspólnika prawa do zysku, w orzecznictwie przyjmuje się, że jest to niedopuszczalne.&lt;/p&gt;

&lt;p&gt;Wspólnik może żądać podziału i wypłaty całości zysku z końcem każdego roku obrotowego. Jeżeli wskutek poniesionej przez spółkę straty udział kapitałowy wspólnika został uszczuplony, zysk przeznacza się w pierwszej kolejności na uzupełnienie udziału wspólnika (udział kapitałowy wspólnika to rzeczywista wartości wniesionego przez niego wkładu).&lt;/p&gt;

&lt;p&gt;Wspólnik ma prawo żądać corocznie wypłacenia &lt;strong&gt;odsetek w wysokości 5% od swojego udziału kapitałowego&lt;/strong&gt;, nawet gdy spółka poniosła stratę.&lt;/p&gt;

&lt;h4 id=&quot;na-czym-polega-zakaz-konkurencji-obowiązujący-wspólników&quot;&gt;Na czym polega zakaz konkurencji obowiązujący wspólników?&lt;/h4&gt;
&lt;p&gt;Wspólnik obowiązany jest &lt;strong&gt;powstrzymać się od wszelkiej działalności sprzecznej z interesami spółki&lt;/strong&gt;. Nadto, &lt;strong&gt;wspólnik nie może, bez wyraźnej lub domniemanej zgody pozostałych wspólników, zajmować się interesami konkurencyjnymi&lt;/strong&gt;, w szczególności uczestniczyć w spółce konkurencyjnej jako wspólnik spółki cywilnej, spółki jawnej, partner, komplementariusz lub członek organu spółki.&lt;/p&gt;

&lt;p&gt;Konkurentami w tym wypadku będą przedsiębiorcy prowadzący zbliżoną działalność do tej prowadzonej przez spółkę, tj. przedsiębiorcy oferujący towary (usługi) takie same lub podobne. Wspólnik spółki jawnej nie może w żaden sposób działać na rzecz lub w imieniu takich podmiotów, chyba że pozostali wspólnicy wyrażą na to zgodę. &lt;strong&gt;Zgoda może być wyrażona w dowolnej formie, w tym również poprzez milczącą akceptację prowadzenia działalności konkurencyjnej przez wspólnika&lt;/strong&gt;. Warto jednak zadbać o zgodę na piśmie, bo może to wiele ułatwić w razie ewentualnego sporu.&lt;/p&gt;

&lt;p&gt;&lt;strong&gt;Wspólnicy mogą w umowie spółki postanowić, że będą uprawnieni do zajmowania się interesami konkurencyjnymi&lt;/strong&gt;. Umowa spółki może rownież rozszerzać ustawowy zakaz konkurencji. Ostrożnie podchodziłabym natomiast do umownego wyłączania zakazu podejmowania działalności sprzecznej z interesami spółki. Ogólne dopuszczenie podejmowania przez wspólnika działań sprzecznych z interesami spółki może uniemożliwiać realizację wspólnego celu gospodarczego, a tym samym uniemożliwiać wspólnikowi wywiązanie się z jego podstawowego zobowiązania zaciągniętego w umowie i naruszać istotę spółki.&lt;/p&gt;

&lt;p&gt;&lt;strong&gt;Wspólnik naruszający zakaz konkurencji jest zobowiązany naprawić wynikłą z tego powodu szkodę lub wydać spółce korzyści, jakie uzyskał w związku z prowadzeniem działalności konkurencyjnej&lt;/strong&gt; (za korzyści uważa się co do zasady dochód wspólnika). Z takim żądaniem może wystąpić każdy z pozostałych wspólników, przy czym winien działać szybko, ponieważ roszczenie przedawnia się z upływem sześciu miesięcy od dnia, gdy wszyscy pozostali wspólnicy dowiedzieli się o naruszeniu zakazu, a każdym wypadku z upływem lat trzech od dnia, w którym doszło do naruszenia zakazu konkurencji.&lt;/p&gt;

&lt;p&gt;Na koniec rozważań o zakazie konkurencji wspólnika, warto przytoczyć wyrok Sądu Apelacyjnego w Szczecinie z dnia 30 kwietnia 2013 r., gdzie wskazano, że &lt;strong&gt;o działalności konkurencyjnej wspólnika można mówić jedynie wtedy, gdy spółka faktycznie prowadzi działalność&lt;/strong&gt;. Powództwo powinno być oddalone, gdy spółka co prawda jeszcze formalnie istnieje, ale w rzeczywistości nie funkcjonuje i nie prowadzi swych interesów.&lt;/p&gt;

&lt;h4 id=&quot;czy-wspólnicy-odpowiadają-za-długi-spółki-jawnej&quot;&gt;Czy wspólnicy odpowiadają za długi spółki jawnej?&lt;/h4&gt;
&lt;p&gt;Każdy wspólnik odpowiada za zobowiązania spółki &lt;strong&gt;bez ograniczenia całym swoim majątkiem solidarnie z pozostałymi wspólnikami oraz ze spółką&lt;/strong&gt;. Jest to zatem odpowiedzialność osobista, nieograniczona, solidarna ze spółką oraz pozostałymi wspólnikami. Co więcej, osoba przystępująca do spółki odpowiada za zobowiązania spółki powstałe przed dniem jej przystąpienia (nowy &lt;strong&gt;wspólnik nie może bronić się zarzutem, że spółka zaciągnęła dług w okresie, w którym nie był jeszcze wspólnikiem&lt;/strong&gt;).&lt;/p&gt;

&lt;p&gt;Odpowiedzialność wspólnika ma &lt;strong&gt;charakter subsydiarny&lt;/strong&gt;, co oznacza, że &lt;strong&gt;wierzyciel spółki może prowadzić egzekucję z majątku wspólnika dopiero wtedy, kiedy egzekucja z majątku spółki okaże się bezskuteczna&lt;/strong&gt;. Subsydiarna odpowiedzialność wspólnika nie dotyczy zobowiązań powstałych przed wpisem spółki do rejestru (w przypadku tych zobowiązań wierzyciel nie musi czekać na bezskuteczność egzekucji względem spółki, aby sięgnąć do majątku wspólnika).&lt;/p&gt;

&lt;p&gt;Warto wiedzieć, że &lt;strong&gt;wierzyciel może pozwać wspólnika jeszcze zanim egzekucja z majątku spółki okaże się bezskuteczna&lt;/strong&gt;. Wierzyciel jest bowiem zobowiązany do wstrzymania się z egzekucją zobowiązań, a nie z ich sądowym dochodzeniem.&lt;/p&gt;

&lt;p&gt;Pozwany wspólnik może - w toku batalii sądowej - posłużyć się zarzutami, jakie przysługują spółce względem wierzyciela (np. przedawnienie roszczenia przeciwko spółce). Jeżeli zarzut wymaga złożenia oświadczenia woli przez spółkę (np. celem uchylenia się od skutków prawnych oświadczenia woli lub dokonania potrącenia) wspólnik może odmówić zaspokojenia wierzyciela, dopóki spółka nie złoży takiego oświadczenia. Wierzyciel może wyznaczyć spółce dwutygodniowy termin do złożenia oświadczenia woli, po którego bezskutecznym upływie wspólnik lub wierzyciel może wykonać służące mu uprawnienie.&lt;/p&gt;

&lt;p&gt;Nadto, konsekwencją odrębności majątku spółki od majątku wspólników jest to, że w czasie trwania spółki wspólnik nie może żądać od dłużnika zapłaty przypadającego na niego udziału w wierzytelności spółki ani przedstawić do potrącenia wierzytelności spółki swojemu wierzycielowi. Dłużnik spółki nie może przedstawić spółce do potrącenia wierzytelności, jaka mu służy wobec jednego ze wspólników.&lt;/p&gt;

&lt;h4 id=&quot;czy-udział-w-spółce-jawnej-można-sprzedać&quot;&gt;Czy udział w spółce jawnej można &lt;em&gt;„sprzedać”&lt;/em&gt;?&lt;/h4&gt;
&lt;p&gt;Ogół praw i obowiązków wspólnika spółki jawnej może być przeniesiony na inną osobę &lt;strong&gt;tylko wówczas, gdy umowa spółki tak stanowi&lt;/strong&gt;. Co więcej, ogół praw i obowiązków wspólnika spółki jawnej może być przeniesiony na inną osobę &lt;strong&gt;tylko po uzyskaniu pisemnej zgody wszystkich pozostałych wspólników, chyba że umowa spółki stanowi inaczej&lt;/strong&gt;.&lt;/p&gt;

&lt;p&gt;Jeżeli zatem zależy nam na większej elastyczności w zakresie składu osobowego spółki, warto pomysleć o tym już przy sporządzaniu umowy. Ustawodawca wychodzi bowiem z założenia, że spółka jawna opiera się na zaufaniu w obrębie danego składu osobowego.&lt;/p&gt;

&lt;p&gt;Warto mieć świadomość, że &lt;em&gt;„sprzedaż”&lt;/em&gt; udziału w spółce jawnej nie uwolni nas od odpowiedzialności za już istniejące długi spółki. W przypadku przeniesienia ogółu praw i obowiązków wspólnika na inną osobę, za zobowiązania występującego wspólnika związane z uczestnictwem w spółce osobowej i zobowiązania tej spółki osobowej odpowiadają solidarnie występujący wspólnik oraz wspólnik przystępujący do spółki.&lt;/p&gt;

&lt;h4 id=&quot;co-zrobić-kiedy-współpraca-się-nie-układa&quot;&gt;Co zrobić, kiedy współpraca się nie układa?&lt;/h4&gt;
&lt;p&gt;W wypadku, w którym wspólnicy zgodnie chcą, by współpraca się zakończyła, powinni podjąć &lt;strong&gt;uchwałę o rozwiązaniu spółki&lt;/strong&gt;. Taka uchwała musi być jednomyślna, co oznacza, że &lt;strong&gt;na rozwiazanie spółki muszą się zgodzić wszyscy wspólnicy&lt;/strong&gt;.&lt;/p&gt;

&lt;p&gt;W braku takiej jednomyślności, &lt;strong&gt;każdy wspólnik może - z ważnych powodów - żądać, aby sąd rozwiązał spółkę&lt;/strong&gt;. Jeżeli taki ważny powód zachodzi po stronie jednego ze wspólników, sąd może na wniosek pozostałych wspólników orzec o wyłączeniu tego wspólnika ze spółki. Za &lt;em&gt;„ważne powody”&lt;/em&gt; uważa się m. in.: niemożliwość osiągnięcia celu spółki, podejmowanie przez wspólnika działań sprzecznych z interesem spółki, popełnienie przez wspólnika przestępstwa powodujące utratę zaufania przez pozostałych wspólników czy długotrwałą chorobę wspólnika.&lt;/p&gt;

&lt;p&gt;Rozwiązanie spółki pociąga za sobą otwarcie procesu likwidacji. Likwidacja ma na celu zakończenie bieżących interesów spółki, upłynnienie jej majątku, ściągnięcie wierzytelności, zaspokojenie wierzycieli oraz zwrócenie wspólnikom należnych im wkładów i zysków. Po zakończeniu likwidacji należy złożyć wniosek do sądu rejestrowego o wykreślenie spółki z rejestru przedsiębiorców KRS. &lt;strong&gt;Spółka przestaje istnieć z chwilą jej wykreślenia z rejestru&lt;/strong&gt;.&lt;/p&gt;

&lt;p&gt;Jeżeli nie podoba nam się sposób zarządzania spółką przez jednego ze wspólników, ale nie chcemy go ze spółki &lt;em&gt;„wyrzucać”&lt;/em&gt;, to możemy żądać, aby sąd odebrał mu prawo prowadzenia spraw spółki (sąd żądanie uwzględni, jeżeli będą zachodzić ważne ku temu powody).&lt;/p&gt;

&lt;p&gt;Wpis zilustrowano obrazem Olgi Boznańskiej &lt;em&gt;„Kwiaciarki”&lt;/em&gt;. Obraz powstał w roku 1889 i aktualnie znajduje się w Muzeum Narodowym w Krakowie.&lt;/p&gt;</content><author><name>Edyta Kuś</name></author><summary type="html">Czym jest spółka jawna? Kodeks spółek handlowych definiuje spółkę jawną jako spółkę osobową, która prowadzi przedsiębiorstwo pod własną firmą, a nie jest inną spółką handlową.</summary><media:thumbnail xmlns:media="http://search.yahoo.com/mrss/" url="http://localhost:4000/img/spolkajawna.jpg" /><media:content medium="image" url="http://localhost:4000/img/spolkajawna.jpg" xmlns:media="http://search.yahoo.com/mrss/" /></entry><entry><title type="html">Wspólne prowadzenie działalności gospodarczej. Spółka cywilna.</title><link href="http://localhost:4000/spolkacywilna" rel="alternate" type="text/html" title="Wspólne prowadzenie działalności gospodarczej. Spółka cywilna." /><published>2020-12-16T00:00:00+01:00</published><updated>2020-12-16T00:00:00+01:00</updated><id>http://localhost:4000/Wspo?lne%20prowadzenie%20dzia?al%20no%C5%9Bci%20gospodarczej.%20Sp%C3%B3%C5%82ka%20cywilna</id><content type="html" xml:base="http://localhost:4000/spolkacywilna">&lt;h4 id=&quot;czym-jest-spółka-cywilna&quot;&gt;Czym jest spółka cywilna?&lt;/h4&gt;
&lt;p&gt;Spółka cywilna jest &lt;strong&gt;stosunkiem obligacyjnym opartym na umowie, w której wspólnicy zobowiązują się do osiągnięcia wspólnego celu gospodarczego przez działanie w oznaczony sposób, w tym w szczególności poprzez wniesienie wkładów&lt;/strong&gt;.&lt;/p&gt;

&lt;p&gt;Spółka cywilna &lt;strong&gt;nie jest osobnym bytem prawnym&lt;/strong&gt;. Przedsiębiorcami są wspólnicy, a nie sama spółka. Spółka cywilna &lt;strong&gt;nie ma osobowości prawnej ani zdolności prawnej&lt;/strong&gt;. Spółka cywilna nie może pozywać ani być pozywana (pozywają i pozywani są wspólnicy jako osoby prowadzące działalność gospodarczą). Spółka cywilna nie ma również zdolności wekslowej ani zdolności upadłościowej.&lt;/p&gt;

&lt;p&gt;Jedynym wyjątkiem w tym zakresie jest możliwość bycia przez spółkę cywilną pracodawcą w rozumieniu prawa pracy. Możliwość ta nie jest jednak jednogłośnie akceptowana w środowisku prawniczym - część prawników twierdzi, że pracodawcą nie jest spółka cywilna, a wspólnicy.&lt;/p&gt;

&lt;p&gt;Podkreślenia wymaga przede wszystkim fakt, że przez umowę spółki cywilnej wspólnicy nie tworzą nowego bytu prawnego, a jedynie regulują zasady wzajemnej współpracy.&lt;/p&gt;

&lt;h4 id=&quot;jak-założyć-spółkę-cywilną&quot;&gt;Jak założyć spółkę cywilną?&lt;/h4&gt;
&lt;p&gt;Do założenia spółki cywilnej &lt;strong&gt;wystarczające jest zawarcie umowy na piśmie&lt;/strong&gt;. Nie są wymagane dalsze czynności, w tym w szczególności nie powstaje obowiązek złożenia wniosku o rejestrację spółki. Nie oznacza to jednak, że po stronie poszczególnych wspólników nie powstaje obowiązek zgłoszenia do rejestru, do którego są wpisani, faktu prowadzenia działalności w ramach spółki cywilnej.&lt;/p&gt;

&lt;p&gt;Jeżeli z jakichkolwiek powodów nie pamiętaliśmy, by spisać umowę spółki, to umowa nadal będzie ważna. Zalecam jednak uregulowanie zasad współpracy na piśmie.&lt;/p&gt;

&lt;p&gt;Umowa spółki musi zawierać zobowiązanie do działania zmierzającego do osiągnięcia wspólnego celu gospodarczego. Konieczne jest zatem określenie owego wspólnego celu gospodarczego (może być on dowolny, byleby tylko nie był sprzeczny z prawem ani z zasadami współżycia społecznego) oraz wskazanie konkretnych działań, do których podejmowania zobowiązują się wspólnicy.&lt;/p&gt;

&lt;p&gt;Stroną umowy spółki może być zarówno osoba fizyczna prowadząca działalność gospodarczą, jak i osoba prawna (np. spółka z ograniczoną odpowiedzialnością, spółka akcyjna, fundacja) czy tzw. ułomna osoba prawna - podmiot nieposiadający wprawdzie osobowości prawnej, ale mający zdolność prawną (np. spółka jawna, spółka partnerska). Liczba wspólników może być nieograniczona.&lt;/p&gt;

&lt;h4 id=&quot;co-może-być-wkładem-do-spółki-cywilnej&quot;&gt;Co może być wkładem do spółki cywilnej?&lt;/h4&gt;
&lt;p&gt;Wkładem wspólnika może być &lt;strong&gt;wniesienie do spółki prawa własności rzeczy&lt;/strong&gt; (np. pieniędzy, innych rzeczy ruchomych, nieruchomości), &lt;strong&gt;innego prawa&lt;/strong&gt; (np. użytkowania wieczystego), ale również &lt;strong&gt;świadczenie usług na rzecz spółki&lt;/strong&gt;.&lt;/p&gt;

&lt;p&gt;Umowa spółki powinna zawierać określenie wkładów poszczególnych wspólników oraz ich wartości. Jeżeli nie określimy wartości wkładów poszczególnych wspólników, to przyjęte będzie, że wkłady te są równiej wartości.&lt;/p&gt;

&lt;p&gt;Co istotne, &lt;strong&gt;jeżeli wkładem wspólnika do spółki jest nieruchomość lub prawo użytkowania wieczystego, to umowa spółki musi być - pod rygorem nieważności - zawarta w formie aktu notarialnego&lt;/strong&gt;. Jeśli wkładem tym jest przedsiębiorstwo, to umowę należy zawrzeć w formie pisemnej z podpisami notarialnie poświadczonymi.&lt;/p&gt;

&lt;p&gt;Wkład wnoszony przez wspólnika do spółki powinien być wolny od wad. Wspólnik wnoszący do spółki własność rzeczy odpowiada względem pozostałych wspólników za jej wady na zasadzie rękojmi przy sprzedaży. Jeśli natomiast wspólnik upoważni pozostałych wspólników do korzystania z rzeczy, to stosuje się przepisy o najmie, co oznacza, że wspólnik ten ponosi odpowiedzialność za wady rzeczy.&lt;/p&gt;

&lt;h4 id=&quot;czy-spółka-cywilna-ma-osobny-majątek&quot;&gt;Czy spółka cywilna ma osobny majątek?&lt;/h4&gt;
&lt;p&gt;Majątek spółki cywilnej jest &lt;strong&gt;wspólnym majątkiem wszystkich wspólników&lt;/strong&gt;, &lt;strong&gt;spółka cywilna - jako że nie jest osobnym podmiotem prawa - swojego majątku nie ma&lt;/strong&gt;. Wspólność majątku wspólników spółki cywilnej jest wspólnością łączną (jak w małżeństwie, o ile małżonkowie nie ustanowili rozdzielności majątkowej).&lt;/p&gt;

&lt;p&gt;Wspólnik nie może zatem rozporządzać udziałem we wspólnym majątku wspólników ani udziałem w poszczególnych składnikach tego majątku. Co więcej, w czasie trwania spółki wspólnik nie może nawet domagać się podziału wspólnego majątku wspólników, a wierzyciel wspólnika nie może żądać zaspokojenia z jego udziału we wspólnym majątku wspólników ani z udziału w poszczególnych składnikach tego majątku.&lt;/p&gt;

&lt;h4 id=&quot;w-jaki-sposób-wspólnicy-zarządzają-spółką&quot;&gt;W jaki sposób wspólnicy zarządzają spółką?&lt;/h4&gt;
&lt;p&gt;Odpowiedź na to pytanie jest bardzo prosta - zarządzają wspólnie. Każdy wspólnik jest bowiem uprawniony i zobowiązany do prowadzenia spraw spółki. Za prowadzenie spraw spółki wspólnik nie może pobierać od spółki wynagrodzenia.&lt;/p&gt;

&lt;p&gt;Każdy &lt;strong&gt;wspólnik może bez uprzedniej uchwały wspólników prowadzić sprawy, które nie przekraczają zakresu zwykłych czynności spółki&lt;/strong&gt;. Ocena, czy dana czynność mieści się w ramach zwykłych czynności spółki, czy też je przekracza, zależy od okoliczności konkretnego przypadku, a zwłaszcza od charakteru działalności prowadzonej przez spółkę. Dla uniknięcia wątpliwości, wspólnicy mogą w umowie wprowadzić katalog czynności, które zawsze będą kwalifikowane jako przekraczające granice zwykłego zarządu i wymagające zgody wszystkich wspólników (np. sprzedaż nieruchomości, ustanowienie hipoteki). Wspólnicy mogą również wprowadzić ograniczenie kwotowe i wskazać, że jeśli wartość danej czynności przekroczy oznaczoną sumę, to konieczna będzie zgoda wszystkich wspólników (np. sprzedaż ruchomości za kwotę powyżej 50 000 zł).&lt;/p&gt;

&lt;p&gt;Pamiętajmy, że &lt;strong&gt;jeżeli przed zakończeniem przez wspólnika prowadzenia sprawy mieszczącej się w granicach zwykłego zarządu chociażby jeden z pozostałych wspólników sprzeciwi się jej prowadzeniu, potrzebna jest uchwała wspólników&lt;/strong&gt;.&lt;/p&gt;

&lt;p&gt;Każdy &lt;strong&gt;wspólnik może bez uprzedniej uchwały wspólników wykonać czynność nagłą, której zaniechanie mogłoby narazić spółkę na niepowetowane straty&lt;/strong&gt;. Czynnością nagłą może być zarówno czynność faktyczna, prawna, jak i procesowa.&lt;/p&gt;

&lt;p&gt;W takich samych granicach wspólnik jest umocowany do reprezentowania spółki. Wspólnicy mogą jednak postanowić odmiennie, w tym mogą pozbawić jednego ze wspólników prawa do reprezentowania spółki.&lt;/p&gt;

&lt;h4 id=&quot;w-jaki-sposób-wspólnicy-dzielą-się-zyskiem&quot;&gt;W jaki sposób wspólnicy dzielą się zyskiem?&lt;/h4&gt;
&lt;p&gt;Co do zasady każdy &lt;strong&gt;wspólnik jest uprawniony do równego udziału w zyskach i w tym samym stosunku uczestniczy w stratach&lt;/strong&gt; (bez znaczenia jest rodzaj i wartość wkładu tego wspólnika). W umowie spółki &lt;strong&gt;można inaczej ustalić stosunek udziału wspólników w zyskach i stratach&lt;/strong&gt;. Można nawet zwolnić jednego lub niektórych wspólników od udziału w stratach. &lt;strong&gt;Nie jest natomiast dopuszczalne całkowite wyłączenie wspólnika od udziału w zyskach&lt;/strong&gt;. Ustalony w umowie stosunek udziału wspólnika w zyskach odnosi się w razie wątpliwości także do udziału w stratach. Jeżeli zatem wskażemy w umowie spółki, że dany wspólnik ma 40% udziału w zyskach i nie określimy, w jakim stopniu uczestniczy w stratach, to będzie uczestniczyć w stratach w 40%.&lt;/p&gt;

&lt;p&gt;Wspólnik może żądać podziału i wypłaty zysków dopiero po rozwiązaniu spółki. Jeżeli jednak spółka została zawarta na czas dłuższy, wspólnicy mogą żądać podziału i wypłaty zysków z końcem każdego roku obrachunkowego.&lt;/p&gt;

&lt;h4 id=&quot;kto-odpowiada-za-długi-spółki&quot;&gt;Kto odpowiada za długi spółki?&lt;/h4&gt;
&lt;p&gt;Za zobowiązania spółki wszyscy &lt;strong&gt;wspólnicy odpowiedzialni są solidarnie, a ich odpowiedzialność jest nieograniczona&lt;/strong&gt;. Oznacza to, że wierzyciel może domagać się spełnienia świadczenia od wszystkich wspólników łącznie albo od któregokolwiek ze wspólników, wedle własnego wyboru. Egzekucja może być prowadzona nie tylko z majątku wspólnego, ale z majątku osobistego każdego ze wspólników.&lt;/p&gt;

&lt;p&gt;Wspólnik nie odpowiada jednak majątkiem osobistym za zobowiązania spółki, jeżeli ich źródłem są zdarzenia z okresu, w którym nie był wspólnikiem. Wspólnik, który wstąpił do spółki już istniejącej, nie odpowiada za jej zobowiązania powstałe przed jego wstąpieniem. Wspólnik, który wystąpił ze spółki, w dalszym ciągu odpowiada z pozostałymi wspólnikami za zobowiązania wynikające ze zdarzeń mających miejsce w czasie, gdy był jeszcze wspólnikiem. Oznacza to, że wystąpienie ze spółki cywilnej nie uchroni przed odpowiedzialnością za długi.&lt;/p&gt;

&lt;h4 id=&quot;co-zrobić-kiedy-jeden-ze-wspólników-zdecyduje-się-odejść&quot;&gt;Co zrobić, kiedy jeden ze wspólników zdecyduje się odejść?&lt;/h4&gt;
&lt;p&gt;Zacznijmy od tego, że &lt;strong&gt;jeśli spółka została zawarta na czas nieoznaczony, to każdy wspólnik może z niej wystąpić wypowiadając swój udział na trzy miesiące naprzód na koniec roku obrachunkowego&lt;/strong&gt;. &lt;strong&gt;Z ważnych powodów wspólnik może wypowiedzieć swój udział bez zachowania terminów wypowiedzenia&lt;/strong&gt;, chociażby spółka była zawarta na czas oznaczony. Zapis umowny pozbawiający wspólnika prawa do wystąpienia ze spółki z ważnych powodów będzie nieważny. Za ważne powody można uznać - na przykład - chorobę wspólnika, konflikt z pozostałymi wspólnikami, nielojalne zachowanie wspólników, problemy rodzinne. Oświadczenie o wypowiedzeniu udziału powinno być pozostałym wspólnikom złożone na piśmie.&lt;/p&gt;

&lt;p&gt;W wypadku, w którym jeden ze wspólników zdecyduje się wystąpić ze spółki, zelży mu zwrócić rzeczy, które wniósł do spółki do używania oraz wypłacić w pieniądzu wartość jego wkładu (tutaj przydaje się oznaczenie wartości wkładu w umowie spółki). Nie ulega zwrotowi wartość wkładu polegającego na świadczeniu usług albo na używaniu przez spółkę rzeczy należących do wspólnika. Ponadto, wypłaca się występującemu wspólnikowi przypadającą na niego część zysku (albo obciążamy stratą).&lt;/p&gt;

&lt;p&gt;Warto mieć świadomość, że wspólnik może zostać zmuszony do odejścia ze spółki. Jeżeli w ciągu ostatnich sześciu miesięcy została przeprowadzona bezskuteczna egzekucja z ruchomości wspólnika, jego wierzyciel osobisty, który uzyskał zajęcie praw przysługujących wspólnikowi na wypadek wystąpienia ze spółki lub jej rozwiązania (np. w toku egzekucji komorniczej), może wypowiedzieć jego udział w spółce, z zachowaniem trzymiesięcznego okresu wypowiedzenia. Uprawnienie to przysługuje wierzycielowi nawet wtedy, kiedy umowa spółki została zawarta na czas oznaczony. Jeśli umowa spółki przewiduje krótszy termin wypowiedzenia, wierzyciel może z tego terminu skorzystać.&lt;/p&gt;

&lt;p&gt;Rozwiązanie spółki powoduje również ogłoszenie upadłości wspólnika. Z ważnych powodów każdy wspólnik może żądać rozwiązania spółki przez sąd.&lt;/p&gt;

&lt;h4 id=&quot;kiedy-spółka-cywilna-to-dobry-wybór&quot;&gt;Kiedy spółka cywilna to dobry wybór?&lt;/h4&gt;
&lt;p&gt;Spółka cywilna będzie dobrym rozwiązaniem, &lt;strong&gt;jeśli mamy zaufanie do naszego wspólnika (lub wspólników), a nasze przedsięwzięcie nie będzie wymagać inwestowania sporych środków&lt;/strong&gt;. Na taką formę współpracy bardzo często decydują się &lt;strong&gt;przedstawiciele tzw. wolnych zawodów&lt;/strong&gt;, którzy chcą ograniczyć koszty prowadzenia działalności, przy równoczesnym zachowaniu swobody w podejmowaniu decyzji. Najczęściej w formie spółki cywilnej prowadzone są więc kancelarie notarialne, adwokackie, radcowskie, przychodnie lekarskie, pracownie architektów, niewielkie przedsiębiorstwa handlowe, apteki, zakłady usługowe.&lt;/p&gt;

&lt;p&gt;Konstrukcja spółki cywilnej jest niekiedy wykorzystywana do prowadzenia działalności w większych rozmiarach, a mianowicie wtedy, kiedy umowa o współdziałanie w realizacji dużego projektu (np. zamówienia publicznego), zwana &lt;strong&gt;konsorcjum&lt;/strong&gt;, zostanie przez strony ukształtowana jako umowa spółki cywilnej.&lt;/p&gt;

&lt;p&gt;Pamiętajmy, że znaczna część kodeksowej regulacji dotyczącej spółki cywilnej ma charakter dyspozytywny, co oznacza, że strony mogą ją zmodyfikować. Istnieje więc spora szansa, że - po konsultacji z prawnikiem co do brzmienia umowy spółki cywilnej - ta forma prowadzenia działalności zyska na atrakcyjności.&lt;/p&gt;

&lt;p&gt;Wpis zilustrowano obrazem Auguste Renoira &lt;em&gt;„Bal w Moulin de la Galette”&lt;/em&gt;. Obraz powstał w roku 1876 i aktualnie znajduje się w paryskim Musée d’Orsay.&lt;/p&gt;</content><author><name>Edyta Kuś</name></author><summary type="html">Czym jest spółka cywilna? Spółka cywilna jest stosunkiem obligacyjnym opartym na umowie, w której wspólnicy zobowiązują się do osiągnięcia wspólnego celu gospodarczego przez działanie w oznaczony sposób, w tym w szczególności poprzez wniesienie wkładów.</summary><media:thumbnail xmlns:media="http://search.yahoo.com/mrss/" url="http://localhost:4000/img/spolkacywilna.jpg" /><media:content medium="image" url="http://localhost:4000/img/spolkacywilna.jpg" xmlns:media="http://search.yahoo.com/mrss/" /></entry><entry><title type="html">Ochrona praw konsumenta. Sprzedaż. Rękojmia przy sprzedaży.</title><link href="http://localhost:4000/sprzedazkonsumencka" rel="alternate" type="text/html" title="Ochrona praw konsumenta. Sprzedaż. Rękojmia przy sprzedaży." /><published>2020-12-11T00:00:00+01:00</published><updated>2020-12-11T00:00:00+01:00</updated><id>http://localhost:4000/Ochrona%20praw%20konsumenta.%20S%20przeda%C5%BC.%20R%C4%99kojmia%20przy%20sprzeda%C5%BCy</id><content type="html" xml:base="http://localhost:4000/sprzedazkonsumencka">&lt;h4 id=&quot;czym-jest-sprzedaż-konsumencka&quot;&gt;Czym jest sprzedaż konsumencka?&lt;/h4&gt;
&lt;p&gt;Przez umowę sprzedaży sprzedawca zobowiązuje się przenieść na kupującego własność rzeczy i wydać mu rzecz, a kupujący zobowiązuje się rzecz odebrać i zapłacić sprzedawcy cenę. Sprzedaż konsumencka to &lt;strong&gt;transakcja, w której kupującym jest konsument, a sprzedawcą - przedsiębiorca&lt;/strong&gt;.&lt;/p&gt;

&lt;h4 id=&quot;czego-może-żądać-kupujący-konsument-jeszcze-przed-zawarciem-umowy&quot;&gt;Czego może żądać kupujący konsument jeszcze przed zawarciem umowy?&lt;/h4&gt;
&lt;p&gt;Po pierwsze, kupujący konsument ma prawo otrzymać od sprzedawcy przed zawarciem umowy &lt;strong&gt;informacje wystarczające do prawidłowego i pełnego korzystania z rzeczy sprzedanej&lt;/strong&gt;. Informacje te muszą być sporządzone &lt;strong&gt;w języku polskim&lt;/strong&gt;, &lt;strong&gt;w sposób jasny, zrozumiały i niewprowadzający w błąd&lt;/strong&gt;. Konsumentowi należy w szczególności przekazać dane o rodzaju rzeczy, jej producencie lub importerze, znaku bezpieczeństwa, dopuszczeniu do obrotu na terytorium Rzeczypospolitej, określenie energochłonności rzeczy (jeżeli rodzaj rzeczy tego wymaga).&lt;/p&gt;

&lt;p&gt;Jeżeli rzecz jest sprzedawana w opakowaniu jednostkowym lub w zestawie, to wszystkie wyżej wymienione informacje powinny znajdować się na rzeczy sprzedanej lub być z nią trwale połączone (np. umieszczone w tym samym pudełku). W pozostałych przypadkach sprzedawca ma obowiązek umieścić informację w pobliżu rzeczy sprzedawanej, przy czym może poprzestać na podaniu rodzaju rzeczy, jej głównej cechy użytkowej oraz jej producenta lub importera.&lt;/p&gt;

&lt;p&gt;Sprzedawca jest zobowiązany zapewnić w miejscu sprzedaży odpowiednie warunki techniczno-organizacyjne umożliwiające kupującemu dokonanie wyboru rzeczy sprzedanej i sprawdzenie jej jakości, kompletności oraz funkcjonowania głównych mechanizmów i podstawowych podzespołów.&lt;/p&gt;

&lt;p&gt;Co więcej, &lt;strong&gt;sprzedawca ma obowiązek - na żądanie kupującego - wyjaśnić mu znaczenie poszczególnych postanowień umowy sprzedaży&lt;/strong&gt;. Konsument może zgłosić takie żądanie niezależnie do tego, w jakiej formie zawierana jest umowa (pisemnej, ustnej, dokumentowej, elektronicznej).&lt;/p&gt;

&lt;p&gt;Jeżeli zatem jako przedsiębiorcy trudnimy się sprzedażą, a naszymi klientami są konsumenci, to pamiętajmy o należytej realizacji obowiązku informacyjnego oraz o tym, by nasi pracownicy tłumaczyli klientom postanowienia umów, jeżeli ci zgłoszą takie żądanie.&lt;/p&gt;

&lt;h4 id=&quot;co-polepsza-sytuację-kupującego-konsumenta-po-zawarciu-umowy&quot;&gt;Co polepsza sytuację kupującego konsumenta po zawarciu umowy?&lt;/h4&gt;
&lt;p&gt;Kupujący konsument jest na uprzywilejowanej pozycji również po zawarciu umowy sprzedaży. Zacznijmy od tego, że &lt;strong&gt;sprzedawca ma obowiązek wydać kupującemu konsumentowi rzecz sprzedaną niezwłocznie, a w żadnym wypadku nie później niż w ciągu 30 dni od zawarcia umowy&lt;/strong&gt; (dopuszczalne jest jednak odmienne uregulowanie tej kwestii w umowie). W razie opóźnienia sprzedawcy kupujący może wyznaczyć dodatkowy termin do wydania rzeczy, a po jego bezskutecznym upływie może od umowy odstąpić. Jest to bardzo korzystna dla kupującego regulacja, ponieważ dla wyznaczenia dodatkowego terminu (a w konsekwencji również do odstąpienia od umowy) wystarczy niezawinione opóźnienie sprzedawcy.&lt;/p&gt;

&lt;p&gt;Nadto, jeżeli rzecz sprzedana ma zostać przesłana przez sprzedawcę kupującemu będącemu konsumentem, niebezpieczeństwo przypadkowej utraty lub uszkodzenia rzeczy przechodzi na kupującego z chwilą jej wydania kupującemu. Za wydanie rzeczy uważa się natomiast jej powierzenie przez sprzedawcę przewoźnikowi, jeżeli sprzedawca nie miał wpływu na wybór przewoźnika przez kupującego. Powyższe oznacza, że &lt;strong&gt;przez cały okres od momentu wydania przesyłki przewoźnikowi do momentu jej wydania konsumentowi pełną odpowiedzialność za tę przesyłkę ponosi sprzedawca&lt;/strong&gt;. Jeżeli przesyłka zaginie lub zostanie zniszczona, to konsument nie ma obowiązku płacić za rzecz (jeśli już to zrobił, może żądać zwrotu ceny). Wyjątkiem będzie tu sytuacja, w której sprzedawca nie miał wpływu na wybór przewoźnika. Pamiętajmy jednak, że sprzedawca ma wpływ na wybór przewoźnika wtedy, gdy zaoferował konsumentowi kilka metod dostarczenia towaru, pozostawiając wybór jednej z nich kupującemu.&lt;/p&gt;

&lt;h4 id=&quot;jakie-uprawnienia-ma-kupujący-konsument-w-przypadku-wad-rzeczy&quot;&gt;Jakie uprawnienia ma kupujący konsument w przypadku wad rzeczy?&lt;/h4&gt;
&lt;p&gt;W przypadku stwierdzenia wadliwości rzeczy sprzedanej, konsument ma do wyboru jedną z czterech możliwości: 1) żądanie usunięcia wady; 2) żądanie wymiany rzeczy na wolną od wad; 3) złożenie oświadczenia o obniżeniu ceny; 4) złożenie oświadczenia o odstąpieniu od umowy (to uprawnienie przysługuje jedynie wówczas, gdy wady są istotne).&lt;/p&gt;

&lt;p&gt;Oczywiście uprawnienia te przysługują konsumentowi jedynie wówczas, gdy rzecz miała wadę w chwili zawarcia umowy. Ustawodawca wprowadza tutaj &lt;strong&gt;domniemanie, zgodnie z którym, jeżeli kupującym jest konsument, a wada fizyczna została stwierdzona przed upływem roku od dnia wydania rzeczy sprzedanej, domniemywa się, że wada lub jej przyczyna istniała w chwili przejścia niebezpieczeństwa na kupującego&lt;/strong&gt;. Konsument musi więc wyłącznie wskazać wadę. To sprzedawca, chcąc zwolnić się z odpowiedzialności, musi wykazać, że wada lub jej przyczyna powstała później.&lt;/p&gt;

&lt;p&gt;Gdy przedmiotem sprzedaży są rzeczy oznaczone tylko co do gatunku albo rzeczy mające powstać w przyszłości, zasadą jest, że sprzedawca jest zwolniony od odpowiedzialności z tytułu rękojmi, jeżeli kupujący wiedział o wadzie w chwili wydania rzeczy (wydanie rzeczy następuje zazwyczaj później niż samo zawarcie umowy). Przepisu tego nie stosuje się jednak, gdy kupującym jest konsument. Nawet &lt;strong&gt;jeżeli kupujący konsument po zawarciu umowy – a przed wydaniem mu rzeczy – dowiedział się o wadzie rzeczy i przyjął tę rzecz, to nie traci uprawnień z rękojmi&lt;/strong&gt;.&lt;/p&gt;

&lt;p&gt;Warto pamiętać, że &lt;strong&gt;jeśli kupujący będący konsumentem zażądał wymiany rzeczy lub usunięcia wady albo złożył oświadczenie o obniżeniu ceny, określając kwotę, o którą cena ma być obniżona, a sprzedawca nie ustosunkował się do tego żądania w terminie czternastu dni, uważa się, że żądanie to uznał za uzasadnione&lt;/strong&gt;. Oznacza to, że jako konsumenci nie musimy czekać wielu miesięcy na odpowiedź sprzedawcy, a jako sprzedawcy - powinniśmy pamietać o regularnym odpisywaniu na reklamacje konsumentów.&lt;/p&gt;

&lt;h4 id=&quot;czy-sprzedawca-może-wymusić-na-kupującym-konsumencie-zmianę-sposobu-korzystania-z-rękojmi&quot;&gt;Czy sprzedawca może wymusić na kupującym konsumencie zmianę sposobu korzystania z rękojmi?&lt;/h4&gt;
&lt;p&gt;Jeżeli kupujący złożył oświadczenie o obniżeniu ceny albo o odstąpieniu od umowy, sprzedawca może &lt;em&gt;„unicestwić”&lt;/em&gt; to oświadczenie poprzez niezwłoczne i pozbawione nadmiernych niedogodności dla kupującego usunięcie wady (albo wymianę rzeczy na wolną od wad). Sprzedawca nie może tego jednak uczynić wtedy, kiedy rzecz ta była już wymieniana lub naprawiana.&lt;/p&gt;

&lt;p&gt;W wypadku zgłoszenia przez kupującego konsumenta żądania usunięcia wady albo wymiany rzeczy na wolną od wad, sprzedawca jest co do zasady związany tym wyborem. Jest tu jeden wyjątek - jeżeli doprowadzenie rzeczy do zgodności z umową w sposób wybrany przez kupującego jest niemożliwe albo wymagałoby nadmiernych kosztów w porównaniu ze sposobem proponowanym przez sprzedawcę, sprzedawca może pozostać przy swojej metodzie.&lt;/p&gt;

&lt;p&gt;Warto wiedzieć, że sprzedawca nie może odmówić kupującemu konsumentowi demontażu i ponownego montażu rzeczy po naprawie lub wymianie na niewadliwą, nawet jeżeli byłoby to dla niego nieopłacalne. Konsument jest jednak zobowiązany ponieść tę część kosztów demontażu i montażu, które przewyższają wartość rzeczy.&lt;/p&gt;

&lt;h4 id=&quot;czy-konsument-może-skorzystać-z-rękojmi-tylko-dlatego-że-rzecz-nie-jest-taka-jak-w-reklamie&quot;&gt;Czy konsument może skorzystać z rękojmi tylko dlatego, że rzecz nie jest taka, jak w reklamie?&lt;/h4&gt;
&lt;p&gt;Pamiętajmy, że wadą rzeczy jest również nieposiadanie przez nią właściwości, o których istnieniu sprzedawca zapewnił kupującego. Co więcej, jeżeli kupującym jest konsument, na równi z zapewnieniem sprzedawcy traktuje się publiczne zapewnienia producenta lub importera rzeczy.  Charakter właściwości, o których istnieniu zapewnił sprzedawca (producent lub importer) jest drugorzędny (mogą to być np. właściwości użytkowe, wyłącznie estetyczne, dotyczące pochodzenia rzeczy). Właściwości te muszą jednak mieć wpływ na decyzję kupującego o zawarciu umowy.&lt;/p&gt;

&lt;p&gt;Oznacza to, że &lt;strong&gt;kupujący konsument może złożyć oświadczenie o obniżeniu ceny, a nawet o odstąpieniu od umowy także wtedy, kiedy rzecz nie będzie mieć właściwości podanych w reklamie&lt;/strong&gt; (a także w ulotkach informacyjnych czy katalogach) a sprzedawca nie będzie mógł się zwolnić od odpowiedzialności z tego powodu, że on sam konsumenta o niczym nie zapewniał. Może jednak zwolnić się z odpowiedzialności, jeżeli wykaże, że zapewnień producenta nie znał lub, oceniając rozsądnie, nie mógł znać albo nie mogły one mieć wpływu na decyzję kupującego o zawarciu umowy sprzedaży, albo gdy ich treść została sprostowana przed zawarciem umowy sprzedaży.&lt;/p&gt;

&lt;p&gt;Na zakończenie mojego wywodu dodam, że &lt;strong&gt;w przypadku sprzedaży konsumenckiej nie jest w zasadzie dopuszczalne ograniczenie lub wyłączenie odpowiedzialności sprzedawcy z tytułu rękojmi&lt;/strong&gt;. Odpowiedzialność tę można ograniczyć jedynie wtedy, kiedy daje nam do tego wyraźną podstawę przepis prawa, a takich przypadków jest naprawdę niewiele (np. ograniczenie czasowe rękojmi za wady używanej rzeczy ruchomej do jednego roku).&lt;/p&gt;

&lt;p&gt;Wpis zilustrowano obrazem Alexeia Alexeivicha Harlamoffa &lt;em&gt;„Młoda sprzedawczyni kwiatów”&lt;/em&gt;. Obraz powstał w 1885 r. i znajduje się w prywatnej kolekcji.&lt;/p&gt;</content><author><name>Edyta Kuś</name></author><summary type="html">Czym jest sprzedaż konsumencka? Przez umowę sprzedaży sprzedawca zobowiązuje się przenieść na kupującego własność rzeczy i wydać mu rzecz, a kupujący zobowiązuje się rzecz odebrać i zapłacić sprzedawcy cenę. Sprzedaż konsumencka to transakcja, w której kupującym jest konsument, a sprzedawcą - przedsiębiorca.</summary><media:thumbnail xmlns:media="http://search.yahoo.com/mrss/" url="http://localhost:4000/img/sprzedazkonsumencka.jpg" /><media:content medium="image" url="http://localhost:4000/img/sprzedazkonsumencka.jpg" xmlns:media="http://search.yahoo.com/mrss/" /></entry><entry><title type="html">Odpowiedzialność za szkodę wyrządzoną przez produkt niebezpieczny.</title><link href="http://localhost:4000/produktniebezpieczny" rel="alternate" type="text/html" title="Odpowiedzialność za szkodę wyrządzoną przez produkt niebezpieczny." /><published>2020-12-09T00:00:00+01:00</published><updated>2020-12-09T00:00:00+01:00</updated><id>http://localhost:4000/Odpowiedzialno%C5%9B%C4%87%20za%20szkod%C4%99%20wyrz%C4%85dzon%C4%85%20przez%20produkt%20niebezpieczny</id><content type="html" xml:base="http://localhost:4000/produktniebezpieczny">&lt;h4 id=&quot;czym-jest-produkt-niebezpieczny&quot;&gt;Czym jest produkt niebezpieczny?&lt;/h4&gt;
&lt;p&gt;Produktem niebezpiecznym jest &lt;strong&gt;rzecz ruchoma niezapewniająca bezpieczeństwa, jakiego można by oczekiwać, uwzględniając normalne użycie produktu&lt;/strong&gt;. Za produkty w powyższym rozumieniu uważa się również zwierzęta i energię elektryczną. W piśmiennictwie wskazuje się na możliwość uznania za produkty niebezpieczne programów komputerowych i innych dóbr niematerialnych, o ile zostały one ucieleśnione w rzeczach ruchomych (przy takim rozumieniu Cyberpunk 2077 zakupiony w pudełku mógłby być teoretycznie zakwalifikowany jako produkt niebezpieczny, ale ten zakupiony w wersji elektronicznej już nie).&lt;/p&gt;

&lt;p&gt;Decydujące znaczenie mają &lt;strong&gt;okoliczności z chwili wprowadzenia produktu do obrotu, ze szczególnym uwzględnieniem sposobu zaprezentowania produktu na rynku i przekazanej konsumentowi informacji o właściwościach produktu&lt;/strong&gt;. Co istotne, produkt nie może być uznany za niezapewniający bezpieczeństwa tylko dlatego, że później wprowadzono do obrotu podobny produkt ulepszony.&lt;/p&gt;

&lt;p&gt;Warto pamiętać, że producent powinien w pewnych okolicznościach przewidywać nietypowe zastosowania wyprodukowanej przez niego rzeczy (np. jeśli kierowana jest ona do dzieci) i do tych przewidywań dopasować informacje przekazywane konsumentowi.&lt;/p&gt;

&lt;p&gt;W rejestrze produktów niebezpiecznych prowadzonym przez Prezesa Urzędu Konkurencji i Konsumentów widnieją m. in. takie pozycje: łóżeczko dziecięce, dziecięce spodnie dresowe, zjeżdżalnia, grill weekendowy,  dekoracyjna lampa naftowa, salaterka okrągła, dekoracyjne marchewki ze styropianu czy drewniana drabina. Wbrew możliwym skojarzeniom, &lt;em&gt;„produktami niebezpiecznymi”&lt;/em&gt; nie będą maczety i broń, a zwykłe produkty użycia codziennego nie zapewniające należytego bezpieczeństwa.&lt;/p&gt;

&lt;h4 id=&quot;kto-odpowiada-za-szkodę-wyrządzoną-przez-produkt-niebezpieczny&quot;&gt;Kto odpowiada za szkodę wyrządzoną przez produkt niebezpieczny?&lt;/h4&gt;
&lt;p&gt;Za szkodę wyrządzoną przez produkt niebezpieczny odpowiada przede wszystkim &lt;strong&gt;producent&lt;/strong&gt;, czyli osoba wytwarzająca w ramach swojej działalności gospodarczej produkt niebezpieczny. Wytworzenie produktu musi nastąpić w ramach działalności prowadzonej w sposób zorganizowany i ciągły, nie będzie więc wystarczające wytworzenie produktu przez przedsiębiorcę, ale poza zakresem jego działalności (np. przedsiębiorca zajmujący się produkcją mebli, podczas imprezy promocyjnej, częstuje gości przekąskami, które okazują się być dla nich szkodliwe). Kolejnym warunkiem odpowiedzialności producenta jest wprowadzenie produktu niebezpiecznego do obrotu. Jeżeli producent rzecz wytworzył w ramach swej działalności gospodarczej, ale nie wprowadził jej do obrotu (ponieważ, dla przykładu, ktoś mu ją ukradł i sam wprowadził do obrotu), nie będzie ponosił odpowiedzialności.&lt;/p&gt;

&lt;p&gt;Odpowiedzialność za szkodę wyrządzoną przez produkt niebezpieczny ponosi również &lt;strong&gt;wytwórca materiału, surowca albo części składowej produktu&lt;/strong&gt;, chyba że wyłączną przyczyną szkody była wadliwa konstrukcja produktu lub wskazówki producenta.&lt;/p&gt;

&lt;p&gt;Nadto, za szkodę wyrządzoną przez produkt niebezpieczny odpowiada &lt;strong&gt;osoba podająca się za producenta&lt;/strong&gt; oraz osoba wprowadzająca produkt zagraniczny do obrotu krajowego w zakresie swojej działalności gospodarczej (&lt;strong&gt;importer&lt;/strong&gt;).&lt;/p&gt;

&lt;p&gt;Warto wiedzieć, że &lt;strong&gt;odpowiedzialność wszystkich wyżej wspomnianych osób jest solidarna&lt;/strong&gt;. Poszkodowany może więc domagać się naprawienia szkody od wszystkich tych podmiotów jednocześnie albo od jednego lub kilku z nich (wedle swojego wyboru).&lt;/p&gt;

&lt;p&gt;Jeżeli nie wiadomo, kto jest producentem, osobą podającą się za producenta ani importerem, odpowiedzialność ponosić będzie &lt;strong&gt;ten, kto w zakresie swojej działalności gospodarczej zbył produkt niebezpieczny&lt;/strong&gt;.&lt;/p&gt;

&lt;p&gt;Jeżeli za szkodę wyrządzoną przez produkt niebezpieczny odpowiada także osoba trzecia (np. znajomy poszkodowanego, który nieodpowiednio użył niebezpiecznego produktu), odpowiedzialność tej osoby i osób zakreślonych wyżej jest solidarna.&lt;/p&gt;

&lt;h4 id=&quot;kto-i-kiedy-może-zwolnić-się-z-odpowiedzialności&quot;&gt;Kto i kiedy może zwolnić się z odpowiedzialności?&lt;/h4&gt;
&lt;p&gt;&lt;strong&gt;Producent może zwolnić się od odpowiedzialności, jeśli wykaże, że wytworzenie produktu niebezpiecznego nastąpiło poza jego działalnością gospodarczą albo, iż nie wprowadził produktu do obrotu&lt;/strong&gt;. Ustawodawca wprowadził bowiem domniemanie, zgodnie z którym przyjmuje się, że produkt niebezpieczny, który spowodował szkodę, został wytworzony i wprowadzony do obrotu w zakresie działalności gospodarczej producenta.&lt;/p&gt;

&lt;p&gt;&lt;strong&gt;Producent nie odpowiada również wtedy, gdy właściwości niebezpieczne produktu ujawniły się po wprowadzeniu go do obrotu, chyba że wynikały one z przyczyny tkwiącej poprzednio w produkcie&lt;/strong&gt;. Nie odpowiada on także wtedy, gdy &lt;strong&gt;nie można było przewidzieć niebezpiecznych właściwości produktu&lt;/strong&gt;, uwzględniając stan nauki i techniki w chwili wprowadzenia produktu do obrotu, albo gdy właściwości te wynikały z zastosowania przepisów prawa.&lt;/p&gt;

&lt;p&gt;Wytwórca materiału, surowca albo części składowej produktu nie będzie ponosić odpowiedzialności, jeżeli uda mu się wykazać, że wyłączną przyczyną szkody była wadliwa konstrukcja produktu lub wskazówki producenta.&lt;/p&gt;

&lt;p&gt;Zwolnić z odpowiedzialności może się także &lt;strong&gt;sprzedawca, jeśli w terminie miesiąca od otrzymania zawiadomienia o szkodzie wskaże osobę producenta lub importera&lt;/strong&gt;. W wypadku, w którym osoba ta nie jest mu znana, z odpowiedzialności zwalnia wskazanie osoby, od której sam nabył produkt.&lt;/p&gt;

&lt;h4 id=&quot;czego-można-się-domagać&quot;&gt;Czego można się domagać?&lt;/h4&gt;
&lt;p&gt;Przede wszystkim domagać się naprawienia szkody na osobie. W takim wypadku odszkodowanie obejmuje wszystkie &lt;strong&gt;koszty wynikłe z powodu uszkodzenia ciała lub wywołania rozstroju zdrowia&lt;/strong&gt; (koszty wizyt lekarskich, leków i wyrobów medycznych, opieki, specjalnej żywności).&lt;/p&gt;

&lt;p&gt;Nadto, można domagać się naprawienia szkody wyrządzonej w mieniu poszkodowanego. Odszkodowanie za szkodę na mieniu nie obejmuje jednak uszkodzenia samego produktu ani korzyści, jakie poszkodowany mógłby osiągnąć w związku z jego używaniem.&lt;/p&gt;

&lt;p&gt;Należy przy tym pamiętać, że producent odpowiada &lt;strong&gt;za szkodę na mieniu tylko wówczas, gdy rzecz zniszczona lub uszkodzona należy do rzeczy zwykle przeznaczanych do osobistego użytku i w taki przede wszystkim sposób korzystał z niej poszkodowany&lt;/strong&gt;.&lt;/p&gt;

&lt;h4 id=&quot;kiedy-odszkodowanie-nie-przysługuje&quot;&gt;Kiedy odszkodowanie nie przysługuje?&lt;/h4&gt;
&lt;p&gt;Odszkodowanie nie przysługuje, &lt;strong&gt;gdy szkoda na mieniu nie przekracza kwoty będącej równowartością 500 euro&lt;/strong&gt;. Kurs euro powinno się co do zasady przyjmować według daty ustalenia odszkodowania. Miarodajny jest średni kurs euro ogłaszany przez Narodowy Bank Polski.&lt;/p&gt;

&lt;p&gt;Dla rozwiania wątpliwości, dodam, że szkoda o wartości przekraczającej 500 euro podlega naprawieniu w pełnej wysokości, a nie tylko co do nadwyżki ponad tę kwotę.&lt;/p&gt;

&lt;h4 id=&quot;w-jakim-terminie-przedawnia-się-roszczenie-o-naprawienie-szkody-wyrządzonej-przez-produkt-niebezpieczny&quot;&gt;W jakim terminie przedawnia się roszczenie o naprawienie szkody wyrządzonej przez produkt niebezpieczny?&lt;/h4&gt;
&lt;p&gt;Roszczenie o naprawienie szkody wyrządzonej przez produkt niebezpieczny ulega przedawnieniu &lt;strong&gt;z upływem lat trzech od dnia, w którym poszkodowany dowiedział się lub przy zachowaniu należytej staranności mógł się dowiedzieć o szkodzie i osobie obowiązanej do jej naprawienia&lt;/strong&gt;. Ocena tej należytej staranności winna następować z uwzględnieniem niektórych okoliczności subiektywnych dotyczących poszkodowanego (np. wieku, stanu zdrowia, poziomu wykształcenia).&lt;/p&gt;

&lt;p&gt;W każdym jednak wypadku roszczenie przedawnia się &lt;strong&gt;z upływem lat dziesięciu od wprowadzenia produktu do obrotu&lt;/strong&gt;. Niekiedy precyzyjne określenie momentu, w którym doszło do wprowadzenia produktu do obrotu, może budzić trudności. Po upływie lat dziesięciu poszkodowany nie może już domagać się naprawienia szkody, nawet jeżeli dowiedział się o osobie odpowiedzialnej po tym czasie.&lt;/p&gt;

&lt;h4 id=&quot;czy-można-jednocześnie-domagać-się-naprawienia-szkody-wyrządzonej-przez-produkt-niebezpieczny-i-dochodzić-uprawnień-z-rękojmi-lub-gwarancji&quot;&gt;Czy można jednocześnie domagać się naprawienia szkody wyrządzonej przez produkt niebezpieczny i dochodzić uprawnień z rękojmi lub gwarancji?&lt;/h4&gt;
&lt;p&gt;Pamiętajmy, że niebezpieczne właściwości produktu nie powinny być utożsamiane z wadą fizyczną rzeczy sprzedanej w rozumieniu przepisów o rękojmi. Wadliwość rzeczy to niezgodność tej rzeczy z umową (np. brak właściwości opisanych w umowie). Są zatem rzeczy wadliwe, które nie mają cech niebezpiecznych, jak i produkty niebezpieczne, które wadliwe nie są.&lt;/p&gt;

&lt;p&gt;Przepisy o odpowiedzialności za szkodę wyrządzoną przez produkt niebezpieczny nie wyłączają odpowiedzialności za szkody na zasadach ogólnych, za szkody wynikłe z niewykonania lub nienależytego wykonania zobowiązania oraz odpowiedzialności z tytułu rękojmi za wady i gwarancji jakości. &lt;strong&gt;Poszkodowany może zatem dochodzić roszczeń odszkodowawczych, opierając się na wybranej przez siebie podstawie prawnej, a także może realizować uprawnienia z rękojmi i gwarancji&lt;/strong&gt;. Nie wolno mu jedynie łączyć elementów należących do konstrukcji różnych uprawnień.&lt;/p&gt;

&lt;p&gt;Wpis zilustrowano obrazem Adélaïde Labille-Guiard &lt;em&gt;„Autoportret z uczennicami”&lt;/em&gt;. Obraz powstał w roku 1785 i aktualnie znajduje się w Metropolitan Museum of Art.&lt;/p&gt;</content><author><name>Edyta Kuś</name></author><summary type="html">Czym jest produkt niebezpieczny? Produktem niebezpiecznym jest rzecz ruchoma niezapewniająca bezpieczeństwa, jakiego można by oczekiwać, uwzględniając normalne użycie produktu. Za produkty w powyższym rozumieniu uważa się również zwierzęta i energię elektryczną. W piśmiennictwie wskazuje się na możliwość uznania za produkty niebezpieczne programów komputerowych i innych dóbr niematerialnych, o ile zostały one ucieleśnione w rzeczach ruchomych (przy takim rozumieniu Cyberpunk 2077 zakupiony w pudełku mógłby być teoretycznie zakwalifikowany jako produkt niebezpieczny, ale ten zakupiony w wersji elektronicznej już nie).</summary><media:thumbnail xmlns:media="http://search.yahoo.com/mrss/" url="http://localhost:4000/img/produktniebezpieczny.jpg" /><media:content medium="image" url="http://localhost:4000/img/produktniebezpieczny.jpg" xmlns:media="http://search.yahoo.com/mrss/" /></entry><entry><title type="html">Ochrona praw konsumenta. Odstąpienie od umowy zawartej na odległość lub poza lokalem przedsiębiorstwa. Obowiązek informacyjny.</title><link href="http://localhost:4000/odstapienieodumowy" rel="alternate" type="text/html" title="Ochrona praw konsumenta. Odstąpienie od umowy zawartej na odległość lub poza lokalem przedsiębiorstwa. Obowiązek informacyjny." /><published>2020-12-04T00:00:00+01:00</published><updated>2020-12-04T00:00:00+01:00</updated><id>http://localhost:4000/Ochrona%20praw%20konsumenta.%20%20Odst%C4%85pienie%20od%20umowy%20zawartej%20na%20odleg%C5%82o%C5%9B%C4%87%20lub%20poza%20lokalem%20przedsi%C4%99biorstwa.%20Obowi%C4%85zek%20informacyjny</id><content type="html" xml:base="http://localhost:4000/odstapienieodumowy">&lt;h4 id=&quot;kiedy-umowa-zawarta-jest-na-odległość&quot;&gt;Kiedy umowa zawarta jest na odległość?&lt;/h4&gt;
&lt;p&gt;Zgodnie z definicją zawartą w ustawie o prawach konsumenta, umową zawartą na odległość jest każda &lt;strong&gt;umowa zawarta z konsumentem w ramach zorganizowanego systemu zawierania umów na odległość, bez jednoczesnej fizycznej obecności stron, z wyłącznym wykorzystaniem jednego lub większej liczby środków porozumiewania się na odległość do chwili zawarcia umowy włącznie&lt;/strong&gt;.&lt;/p&gt;

&lt;p&gt;Umowami zawieranymi na odległość są zatem wszystkie umowy zawierane &lt;strong&gt;przez internet&lt;/strong&gt;, &lt;strong&gt;podczas rozmowy telefonicznej&lt;/strong&gt; oraz &lt;strong&gt;za pośrednictwem poczty tradycyjnej lub elektronicznej&lt;/strong&gt;, o ile tylko kontrahentem konsumenta jest przedsiębiorca. Umowa sprzedaży zawarta między dwiema osobami fizycznymi, bez związku z ich działalnością  gospodarczą lub zawodową, nie będzie umową zawartą na odległość w rozumieniu ustawy (mimo że faktycznie została zawarta &lt;em&gt;„na odległość”&lt;/em&gt;).&lt;/p&gt;

&lt;p&gt;Co istotne,  aby można było mówić o umowie zawartej na odległość, strony nie mogą się spotkać w ogóle. Jeżeli zatem strony część negocjacji prowadziły przez telefon, a część osobiście, to umowa nie będzie już zawarta na odległość.&lt;/p&gt;

&lt;p&gt;Warto także wiedzieć, że jednorazowe lub sporadyczne przypadki, kiedy przedsiębiorca zawrze z konsumentem umowę na odległość, nie uzasadniają przyjęcia, że posługuje się on zorganizowanym systemem. Oznacza to, że jeżeli prowadzimy sklep stacjonarny i zadzwoni do nas klient, z którym przez telefon zawrzemy umowę sprzedaży z odbiorem i płatnością w naszym sklepie, to nie będzie to umowa zawarta na odległość w rozumieniu ustawy. Klient ten nie będzie mieć dodatkowych uprawnień.&lt;/p&gt;

&lt;h4 id=&quot;czym-jest-umowa-zawarta-poza-lokalem-przedsiębiorstwa&quot;&gt;Czym jest umowa zawarta poza lokalem przedsiębiorstwa?&lt;/h4&gt;
&lt;p&gt;Umowa zawarta poza lokalem przedsiębiorstwa to &lt;strong&gt;umowa zawarta przez przedsiębiorcę z konsumentem przy jednoczesnej fizycznej obecności stron w miejscu, które nie jest lokalem przedsiębiorstwa tego przedsiębiorcy&lt;/strong&gt; (lokalem przedsiębiorcy jest także rzecz ruchoma, w której zwyczajowo prowadzi dzialalność - np. samochód, barka). Najczęściej będą to umowy zawierane w mieszkaniu konsumenta (choć trzeba przyznać, że w obecnych czasach zjawisko to straciło na powszechności).&lt;/p&gt;

&lt;p&gt;Co ciekawe, za umowę zawartą poza lokalem przedsiębiorstwa uważa się również umowę, która faktycznie została podpisana w takim lokalu, lecz stało się to bezpośrednio po tym, jak nawiązano indywidualny i osobisty kontakt z konsumentem w miejscu, które nie jest lokalem przedsiębiorstwa, przy jednoczesnej fizycznej obecności stron (np. konsument, który otrzymał na ulicy ulotkę, po krótkiej rozmowie z przedstawicielem handlowym, decyduje się wejść do lokalu przedsiębiorcy i tam zawrzeć  umowę).&lt;/p&gt;

&lt;p&gt;Za umowę zawartą poza lokalem przedsiębiorstwa uważa się również umowę zawartą podczas wycieczki zorganizowanej przez przedsiębiorcę, której celem lub skutkiem jest promocja oraz zawieranie umów z konsumentami.&lt;/p&gt;

&lt;h4 id=&quot;w-jaki-sposób-konsument-może-odstąpić-od-umowy-zawartej-na-odległość-lub-poza-lokalem-przedsiębiorstwa&quot;&gt;W jaki sposób konsument może odstąpić od umowy zawartej na odległość lub poza lokalem przedsiębiorstwa?&lt;/h4&gt;
&lt;p&gt;Odstąpienie od umowy następuje przez złożenie przedsiębiorcy &lt;strong&gt;oświadczenia na piśmie&lt;/strong&gt;. Jeżeli przedsiębiorca daje taką możliwość, złożenie oświadczenia o odstąpieniu od umowy może nastąpić również &lt;strong&gt;w formie elektronicznej&lt;/strong&gt;. Kiedy do przesyłki dołączono formularz odstąpienia od umowy, korzystamy z niego. W innym wypadku oświadczenie można napisać samodzielnie albo skorzystać z formularza dołączonego do ustawy o prawach konsumenta. Przedsiębiorca ma obowiązek niezwłocznie przesłać konsumentowi potwierdzenie otrzymania oświadczenia o odstąpieniu od umowy.&lt;/p&gt;

&lt;p&gt;Konsument, który zawarł umowę na odległość lub poza lokalem przedsiębiorstwa, może od niej odstąpić &lt;strong&gt;w terminie 14 dni&lt;/strong&gt;, &lt;strong&gt;bez podawania przyczyny&lt;/strong&gt; i - co do zasady - &lt;strong&gt;bez ponoszenia kosztów&lt;/strong&gt; (w niektórych sytuacjach konsument będzie musiał zapłacić za zwrot rzeczy, a prawie zawsze będzie zobowiązany do zapłaty za usługi, które były świadczone na jego rzecz jeszcze przed odstąpieniem od umowy). Termin na odstąpienie od umowy liczony jest od dnia wydania konsumentowi rzeczy, a jeżeli treścią umowy nie było objęte wydanie rzeczy - od dnia zawarcia umowy. Spora część przedsiębiorców (głównie sklepów internetowych) pozwala konsumentom na odstąpienie od umowy w terminie dłuższym niż 14 dni. Takie działanie jest dopuszczalne, niedopuszczalne jest natomiast skrócenie tego terminu. Przedsiębiorca nie może również zobowiązać konsumenta do podania powodu, dla którego odstępuje od umowy.&lt;/p&gt;

&lt;h4 id=&quot;jak-postąpić-jeśli-przedsiębiorca-nie-poinformował-o-prawie-odstąpienia-od-umowy&quot;&gt;Jak postąpić, jeśli przedsiębiorca nie poinformował o prawie odstąpienia od umowy?&lt;/h4&gt;
&lt;p&gt;Przedsiębiorca ma obowiązek poinformować konsumenta o uprawnieniu do odstąpienia od umowy oraz o warunkach realizacji tego prawa. Przedsiębiorcy najcześciej respektują przepisy i wraz z potwierdzeniem złożenia zamówienia konsument otrzymuje pełny pakiet informacji, jak &lt;em&gt;„wycofać się”&lt;/em&gt; z umowy. Jeżeli konsument zostanie poinformowany z opóźnieniem, to termin 14 dni liczy się od dnia przekazania informacji.&lt;/p&gt;

&lt;p&gt;Jeżeli jednak w ogóle nie otrzymaliśmy informacji, to nie oznacza, że nie możemy od umowy odstąpić. &lt;strong&gt;Prawo to przysługuje nam aż przez 12 miesięcy od dnia doręczenia rzeczy (zawarcia umowy), po czym wygasa&lt;/strong&gt;. Oznacza to, że w jeżeli w ciągu tego czasu dowiemy się o prawie odstąpienia od umowy, to możemy z niego skorzystać. Po upływie roku nie mamy już takiej możliwości.&lt;/p&gt;

&lt;h4 id=&quot;co-zrobić-po-odstąpieniu-od-umowy&quot;&gt;Co zrobić po odstąpieniu od umowy?&lt;/h4&gt;
&lt;p&gt;Odstąpienie od umowy powoduje, że umowę uważa się za niezawartą. Oznacza to, że obie &lt;strong&gt;strony powinny zwrócić sobie to, co świadczyły&lt;/strong&gt;. Musimy więc &lt;strong&gt;zwrócić zakupioną rzecz w terminie 14 dni od dnia odstąpienia od umowy&lt;/strong&gt; (wystarczy odesłanie rzeczy przed upływem tego terminu), chyba że przedsiębiorca zaproponował, że sam odbierze rzecz. Pamiętajmy, że zwracana rzecz musi być nieuszkodzona i kompletna, w przeciwnym razie możemy ponieść odpowiedzialność za jej zniszczenie.&lt;/p&gt;

&lt;p&gt;Jeżeli przed odstąpieniem od umowy korzystaliśmy z usług przedsiębiorcy, to powinniśmy uiścić za to wynagrodzenie (np. jeśli zawarliśmy umowę z dostawcą internetu i przez tydzień korzystaliśmy z internetu, po czym odstąpiliśmy od umowy, to dostawcy należy się wynagrodzenie za ten tydzień).&lt;/p&gt;

&lt;p&gt;Przedsiębiorca ma obowiązek zwrócenia w terminie 14 dni od dnia otrzymania oświadczenia o odstąpienia od umowy wszystkich dokonanych przez konsumenta płatności, przy czym powinien to zrobić - co do zasady - w taki sposób, w jaki konsument dokonał zapłaty.&lt;/p&gt;

&lt;h4 id=&quot;jakie-informacje-przedsiębiorca-ma-obowiązek-przekazać-konsumentowi&quot;&gt;Jakie informacje przedsiębiorca ma obowiązek przekazać konsumentowi?&lt;/h4&gt;
&lt;p&gt;Ustawa o prawach konsumenta nakazuje przedsiębiorcom przekazywać konsumentom, najpóźniej w chwili wyrażenia przez konsumenta woli zawarcia umowy, bardzo szeroki zakres informacji zarówno o umowie, jak i o samym przedsiębiorcy. Obowiązek ten dotyczy wszystkich umów (także tych zawieranych w tradycyjny sposób), ale przy umowach zawieranych na odległość lub poza lokalem przedsiębiorstwa polega poszerzeniu. Informacja taka musi być ponadto jasna i zrozumiała.&lt;/p&gt;

&lt;p&gt;Przedsiębiorca ma więc obowiązek poinformować konsumenta m. in. o: &lt;strong&gt;głównych cechach świadczenia&lt;/strong&gt;; sposobie porozumiewania się z konsumentem; łącznej &lt;strong&gt;cenie lub wynagrodzeniu za świadczenie&lt;/strong&gt;; ewentualnych kosztach związanych z wykorzystywaniem środka porozumiewania się na odległość (jeśli są wyższe niż zazwyczaj); &lt;strong&gt;sposobie i terminie zapłaty&lt;/strong&gt;; &lt;strong&gt;trybie składania i rozpatrywania reklamacji&lt;/strong&gt;; sposobie i terminie odstąpienia od umowy; &lt;strong&gt;kosztach zwrotu rzeczy w przypadku odstąpienia od umowy&lt;/strong&gt; przez konsumenta; &lt;strong&gt;gwarancji&lt;/strong&gt; oraz &lt;strong&gt;sposobie wypowiedzenia umowy&lt;/strong&gt;.&lt;/p&gt;

&lt;p&gt;Ponadto, przedsiębiorca musi podać konsumentowi &lt;strong&gt;wszystkie swoje dane identyfikujące&lt;/strong&gt; (firma, organ rejestrowy, numer w KRS) oraz &lt;strong&gt;adres&lt;/strong&gt;, &lt;strong&gt;numer telefonu&lt;/strong&gt; i inne dane kontaktowe. Przedsiębiorca musi wskazać także adres do reklamacji, jeśli jest on inny niż adres siedziby.&lt;/p&gt;

&lt;p&gt;Nie możemy oczywiście zapominać o obowiązku przekazania konsumentowi informacji o zasadach przetwarzania jego danych osobowych (RODO).&lt;/p&gt;

&lt;h4 id=&quot;czy-poprawna-realizacja-obowiązku-informacyjnego-może-polegać-na-udostępnieniu-na-stronie-internetowej-regulaminu&quot;&gt;Czy poprawna realizacja obowiązku informacyjnego może polegać na udostępnieniu na stronie internetowej regulaminu?&lt;/h4&gt;
&lt;p&gt;Ustawa precyzuje, że w przypadku umów zawieranych poza lokalem przedsiębiorstwa przedsiębiorca ma obowiązek przekazać konsumentowi wymagane informacje na papierze lub – jeżeli konsument wyraził na to zgodę – na innym trwałym nośniku (np. przesłanie stosownego pliku na adres poczty elektronicznej konsumenta).&lt;/p&gt;

&lt;p&gt;Jeśli strony zawierają umowę na odległość, przedsiębiorca powinien udzielić informacji w sposób odpowiadający rodzajowi użytego środka porozumiewania się na odległość (najcześciej będzie to więc przesłanie pliku na adres poczty elektronicznej konsumenta).&lt;/p&gt;

&lt;p&gt;&lt;strong&gt;Posiadanie przez przedsiębiorcę regulaminu sklepu internetowego czy regulaminu świadczenia usług drogą elektroniczną (obowiązkowego) nie zwalnia z konieczności przekazania konsumentowi informacji&lt;/strong&gt;.&lt;/p&gt;

&lt;h4 id=&quot;jak-postąpić-w-przypadku-niechcianego-kontaktu-ze-strony-przedstawiciela-handlowego&quot;&gt;Jak postąpić w przypadku niechcianego kontaktu ze strony przedstawiciela handlowego?&lt;/h4&gt;
&lt;p&gt;Każdemu przynajmniej raz w życiu próbowano przez telefon sprzedać kołdrę z merynosa. Przedstawiciele handlowi bardzo często nie stosują się do obowiązujących przepisów i nie mówią po co tak naprawdę do nas dzwonią. Tymczasem &lt;strong&gt;jeżeli przedsiębiorca kontaktuje się z konsumentem przez telefon w celu zawarcia umowy na odległość, ma obowiązek na początku rozmowy poinformować konsumenta o tym celu, a ponadto podać identyfikujące go dane oraz dane identyfikujące osobę, w imieniu której telefonuje&lt;/strong&gt;.&lt;/p&gt;

&lt;p&gt;W pierwszej kolejności powinniśmy żądać danych naszego rozmówcy. Jeżeli zależy nam na tym, by nie kontaktowano się z nami w przyszłości, powinniśmy &lt;strong&gt;zażądać, by nasze dane zostały usunięte z bazy danych przedsiębiorcy&lt;/strong&gt;. To powinno uwolnić nas przynajmniej od tej jednej firmy. Możemy się też po prostu rozłączyć, ale najpewniej keidyś zadzwonią ponownie.&lt;/p&gt;

&lt;p&gt;Warto też &lt;strong&gt;uważnie czytać wszystkie zgody marketingowe&lt;/strong&gt;. Bardzo często zgadzamy się na coś, na co - gdybyśmy przeczytali - nie chcielibyśmy się zgodzić. W ten sposób możemy udzielić podmiotowi prowadzącemu sklep internetowy, w którym kupujemy karmę dla kota, zgody na przekazanie naszych danych innym podmiotom, prowadzącym inne sklepy.&lt;/p&gt;

&lt;p&gt;Jeżeli otrzymamy od przedsiębiorcy przesyłkę, w której będą niezamówione przez nas produkty i żądanie do zapłaty ceny, to możemy ja spokojnie wyrzucić. Nie mamy bowiem obowiązku ani płacić za te rzeczy, ani też odsyłać ich przedsiębiorcy.&lt;/p&gt;

&lt;p&gt;Wpis zilustrowano obrazem Aleksandra Gierymskiego &lt;em&gt;„Pomarańczarka”&lt;/em&gt;. Obraz powstał w latach 1880 - 1881, aktualnie znajduje się w Muzeum Narodowym w Warszawie (od 2011 roku, kiedy to rok wcześniej odnalazło się na rynku antykwarycznym w północnych Niemczech).&lt;/p&gt;</content><author><name>Edyta Kuś</name></author><summary type="html">Kiedy umowa zawarta jest na odległość? Zgodnie z definicją zawartą w ustawie o prawach konsumenta, umową zawartą na odległość jest każda umowa zawarta z konsumentem w ramach zorganizowanego systemu zawierania umów na odległość, bez jednoczesnej fizycznej obecności stron, z wyłącznym wykorzystaniem jednego lub większej liczby środków porozumiewania się na odległość do chwili zawarcia umowy włącznie.</summary><media:thumbnail xmlns:media="http://search.yahoo.com/mrss/" url="http://localhost:4000/img/odstapienieodumowy.jpg" /><media:content medium="image" url="http://localhost:4000/img/odstapienieodumowy.jpg" xmlns:media="http://search.yahoo.com/mrss/" /></entry><entry><title type="html">Ochrona konsumenta w polskim prawie. Klauzule niedozwolone.</title><link href="http://localhost:4000/klauzuleniedozwolone" rel="alternate" type="text/html" title="Ochrona konsumenta w polskim prawie. Klauzule niedozwolone." /><published>2020-12-02T00:00:00+01:00</published><updated>2020-12-02T00:00:00+01:00</updated><id>http://localhost:4000/Ochrona%20konsumenta</id><content type="html" xml:base="http://localhost:4000/klauzuleniedozwolone">&lt;h4 id=&quot;kim-jest-konsument&quot;&gt;Kim jest konsument?&lt;/h4&gt;
&lt;p&gt;Konsumentem jest &lt;strong&gt;osoba, która dokonuje z przedsiębiorcą oznaczonej czynności prawnej, jeżeli czynność ta nie jest bezpośrednio związana z jej działalnością gospodarczą lub zawodową&lt;/strong&gt;.&lt;/p&gt;

&lt;p&gt;Najistotniejszym elementem definicji konsumenta jest brak bezpośredniego związku czynności prawnej z działalnością gospodarczą lub zawodową. Konsumentem będzie więc osoba, która podejmuje czynność w celu zaspokojenia swoich potrzeb osobistych, potrzeb rodziny, domowników, przyjaciół czy znajomych. Nie zawsze łatwo jest określić czy dana czynność ma bezpośredni związek z wykonywaniem zawodu lub prowadzeniem działalności gospodarczej, ale dla uproszczenia można przyjąć, że konsumentem będzie osoba, która przez podjęcie danej czynności chce zapewnić funkcjonowanie gospodarstwa domowego. Warto wiedzieć, że statusu konsumenta nie pozbawia pośredni związek pomiędzy czynnością a działalnością gospodarczą (zawodową). Osoba, która kupiła samochód, którym będzie jeździć prywatnie (np. do rodziców na niedzielny obiad) i zawodowo (np. na poniedziałkowe spotkanie z klientem) wciąż będzie konsumentem.&lt;/p&gt;

&lt;p&gt;Co istotne, bez znaczenia pozostają osobiste kwalifikacje konsumenta. Dana &lt;strong&gt;osoba może mieć wysokie kompetencje merytoryczne, może świadomie podejmować ryzyko, ale nadal będzie konsumentem, jeśli tylko dokonuje czynności bez związku ze swoją działalnością gospodarczą lub zawodową&lt;/strong&gt;.&lt;/p&gt;

&lt;h4 id=&quot;jakie-postanowienia-nie-mogą-znaleźć-się-w-umowie-z-konsumentem&quot;&gt;Jakie postanowienia nie mogą znaleźć się w umowie z konsumentem?&lt;/h4&gt;
&lt;p&gt;Postanowieniami niedozwolonymi będą wszystkie te &lt;strong&gt;postanowienia, które kształtują prawa i obowiązki konsumenta w sposób sprzeczny z dobrymi obyczajami, rażąco naruszając jego interesy&lt;/strong&gt;. Uznanie postanowienia za niedozwolone wymaga spełnienia obu tych przesłanek. W orzecznictwie wskazuje się przy tym, że z reguły rażące naruszenie interesu konsumenta jest naruszeniem dobrych obyczajów, ale nie zawsze zachowanie sprzeczne z dobrymi obyczajami rażąco narusza interes konsumenta.&lt;/p&gt;

&lt;p&gt;Dobre obyczaje narusza postępowanie, którego celem jest zdezorientowanie konsumenta, wykorzystanie jego niewiedzy lub naiwności czy ukształtowanie stosunku prawnego z naruszeniem zasady równości stron. Innymi słowy, dobre obyczaje narusza postępowanie &lt;strong&gt;nieuczciwe, nierzetelne, sprzeczne z akceptowanymi standardami działania&lt;/strong&gt;.&lt;/p&gt;

&lt;p&gt;Za działania rażąco naruszające interesy konsumenta należy natomiast uznać te, które są dla konsumenta &lt;strong&gt;niekorzystne finansowo, wiążą się z nadmiernym wysiłkiem organizacyjnym, polegają na nierzetelnym traktowaniu, wprowadzaniu w błąd czy naruszaniu prywatności&lt;/strong&gt;.&lt;/p&gt;

&lt;h4 id=&quot;kiedy-w-umowie-może-znaleźć-się-zapis-naruszający-interesy-konsumenta&quot;&gt;Kiedy w umowie może znaleźć się zapis naruszający interesy konsumenta?&lt;/h4&gt;
&lt;p&gt;Odpowiedź na to pytanie jest prosta - zapis naruszający interesy konsumenta może znaleźć się w umowie &lt;strong&gt;wtedy, kiedy był on negocjowany z konsumentem&lt;/strong&gt;. Klauzula niedozwolona może znaleźć się w umowie wyłącznie wtedy, kiedy konsument miał rzeczywisty wpływ nie tyle na brzmienie umowy w ogólności, co na treść tego konkretnego zapisu.&lt;/p&gt;

&lt;p&gt;Wszędzie tam, gdzie konsument otrzymał do podpisu wzorzec umowy, względnie mógł wybrać między kilkoma obowiązującymi u przedsiębiorcy wzorcami, nie możemy mowić o indywidualnym uzgodnieniu. Co ważne, jeżeli jako przedsiębiorca pozostajemy w sporze z konsumentem, to my musimy wykazać, że indywidualnie wynegocjowaliśmy z nim takie brzmienie umowy (np. okazać w sądzie korespondencję).&lt;/p&gt;

&lt;p&gt;Poza tym, za niedozwolone nie mogą być uznane postanowienia określające główne świadczenia stron, o ile zostały sformułowane w sposób jednoznaczny.&lt;/p&gt;

&lt;h4 id=&quot;jak-zidentyfikować-klauzulę-niedozwoloną&quot;&gt;Jak zidentyfikować klauzulę niedozwoloną?&lt;/h4&gt;
&lt;p&gt;W pierwszej kolejności należy podjąć próbę oceny czy postanowienie jest nieuczciwe, nierzetelne, naraża konsumenta na stratę finansową lub godzi w jego prywatność. Innymi słowy, oceniamy czy postanowienie to jest z punktu widzenia konsumenta sprawiedliwe. Oceny dokonuje się według stanu z chwili zawarcia umowy, z uwzględnieniem wszystkich okoliczności towarzyszących jej podpisaniu.&lt;/p&gt;

&lt;p&gt;Jeżeli podejrzewamy, że w naszej umowie znalazło się niedozwolone postanowienie, &lt;strong&gt;możemy przeprowadzić prosty test - zastanowić się czy zgodzilibyśmy się na taki zapis, gdybyśmy mieli możliwość negocjowania umowy. Jeżeli odpowiedź na to pytanie jest przecząca, to mamy do czynienia z postanowieniem niedozwolonym&lt;/strong&gt;. Oczywiście test zadziała wyłącznie wtedy, kiedy będziemy sprawę oceniać możliwie obiektywnie.&lt;/p&gt;

&lt;p&gt;W pewnych przypadkach ocena czy dana klauzula jest niedozwolona może nastręczać problemów. Ustawodawca jakby zdawał sobie z tego sprawę i w art. 385[1] Kodeksu cywilnego umieścił katalog postanowień niedozwolonych. Jest on dość obszerny, więc ograniczę się tutaj  jedynie do podania kilku przykładów klauzul naruszających interesy konsumenta: ograniczenie odpowiedzialności za szkody na osobie, nałożenie na konsumenta rażąco wygórowanej kary umownej czy wyłączenie jurysdykcji sądów polskich. Jeśli oceniana przez nas klauzula będzie znajdować się w przywołanym przepisie, to możemy ja uznać za niedozwoloną.&lt;/p&gt;

&lt;p&gt;Wątpliwości może też rozwiać skorzystanie z &lt;strong&gt;rejestru klauzul niedozwolonych prowadzonego przez Prezesa Urzędu Ochrony Konkurencji i Konsumentów&lt;/strong&gt;. W tym właśnie rejestrze znalazły się &lt;strong&gt;zapisy przewidujące wygórowane opłaty za likwidację tzw. polisolokat&lt;/strong&gt; czy &lt;strong&gt;postanowienia dające bankom prawo do dowolnego ustalania kursu franka szwajcarskiego&lt;/strong&gt;.&lt;/p&gt;

&lt;h4 id=&quot;jakie-są-konsekwencje-zawarcia-w-umowie-z-konsumentem-niedozwolonego-postanowienia&quot;&gt;Jakie są konsekwencje zawarcia w umowie z konsumentem niedozwolonego postanowienia?&lt;/h4&gt;
&lt;p&gt;&lt;strong&gt;Postanowienie niedozwolone nie wiąże konsumenta&lt;/strong&gt;. Co istotne, &lt;strong&gt;umowa w pozostałym zakresie jest ważna&lt;/strong&gt; i strony nadal mają obowiązek ją wykonać. Nie stosuje się jedynie tego zapisu, który narusza interesy konsumenta. Wyjątek zachodzi wtedy, kiedy umowa - bez usuniętego zapisu - nie może być wykonana w ogóle.&lt;/p&gt;

&lt;p&gt;Kontroli zgodności postanowienia z dobrymi obyczajami dokonuje sąd. Jeżeli zatem chcemy ochrony, to musimy wytoczyć powództwo. Warto wiedzieć, że istnieje jeden wyjątek od tej reguły. Jeśli postanowienie stosowane we wzorcach przez podmiot X zostało wpisane do rejestru klauzul niedozwolonych prowadzonego przez Prezesa Urzędu Ochrony Konkurencji i Konsumentów, to na ten fakt mogą powoływać się wszyscy konsumenci, którzy zawarli umowę z podmiotem X (nie muszą wnosić odrębnych pozwów).&lt;/p&gt;

&lt;p&gt;Pamiętajmy również, że niestosowanie się do prawomocnego orzeczenia sądu w przedmiocie postanowień wzorca umownego jest wykroczeniem zagrożonym karą grzywny.&lt;/p&gt;

&lt;h4 id=&quot;dlaczego-we-wzorcach-umów-przeznaczonych-dla-konsumentów-warto-unikać-niejasności&quot;&gt;Dlaczego we wzorcach umów przeznaczonych dla konsumentów warto unikać niejasności?&lt;/h4&gt;
&lt;p&gt;Każdy wzorzec powinien zawierać postanowienia zrozumiałe i jednoznaczne (zasada transparentności wzorca). Wzorce przeznaczone do stosowania w relacjach z konsumentami powinny być przygotowane ze szczególną dbałością o precyzyjne brzmienie zapisów. Wszelkie &lt;strong&gt;niejednoznaczności rozstrzyga się bowiem na korzyść konsumenta&lt;/strong&gt;.&lt;/p&gt;

&lt;p&gt;Jeżeli mamy wątpliwości czy sporządzony przez nas wzorzec (np. regulamin sklepu internetowego) jest transparentny i wolny od klauzul niedozwolonych, poprośmy o poradę adwokata.&lt;/p&gt;

&lt;p&gt;Wpis zilustrowano obrazem Józefa Pankiewicza &lt;em&gt;„Targ na kwiaty przed kościołem św. Magdaleny w Paryżu”&lt;/em&gt;. Obraz powstał w 1890 roku, aktualnie znajduje się w Muzeum Narodowym w Poznaniu.&lt;/p&gt;</content><author><name>Edyta Kuś</name></author><summary type="html">Kim jest konsument? Konsumentem jest osoba, która dokonuje z przedsiębiorcą oznaczonej czynności prawnej, jeżeli czynność ta nie jest bezpośrednio związana z jej działalnością gospodarczą lub zawodową.</summary><media:thumbnail xmlns:media="http://search.yahoo.com/mrss/" url="http://localhost:4000/img/klauzuleniedozwolone.jpg" /><media:content medium="image" url="http://localhost:4000/img/klauzuleniedozwolone.jpg" xmlns:media="http://search.yahoo.com/mrss/" /></entry><entry><title type="html">Obowiązek alimentacyjny.</title><link href="http://localhost:4000/obowiazekalimentacyjny" rel="alternate" type="text/html" title="Obowiązek alimentacyjny." /><published>2020-11-27T00:00:00+01:00</published><updated>2020-11-27T00:00:00+01:00</updated><id>http://localhost:4000/alimenty</id><content type="html" xml:base="http://localhost:4000/obowiazekalimentacyjny">&lt;h4 id=&quot;jaki-jest-zakres-obowiązku-alimentacyjnego&quot;&gt;Jaki jest zakres obowiązku alimentacyjnego?&lt;/h4&gt;
&lt;p&gt;Realizacja obowiązku alimentacyjnego polega na dostarczaniu uprawnionemu potrzebnych mu &lt;strong&gt;środków utrzymania&lt;/strong&gt;, a w przypadku małoletnich uprawnionych - również &lt;strong&gt;środków wychowania&lt;/strong&gt;.&lt;/p&gt;

&lt;p&gt;Zakres świadczeń alimentacyjnych &lt;strong&gt;zależy od usprawiedliwionych potrzeb uprawnionego oraz od zarobkowych i majątkowych możliwości zobowiązanego&lt;/strong&gt;. Nadto, wykonywanie obowiązku alimentacyjnego względem dziecka, które nie jest jeszcze w stanie utrzymać się samodzielnie albo wobec osoby niepełnosprawnej, może polegać w całości lub w części na osobistych staraniach o utrzymanie lub wychowanie uprawnionego (np. zapewnienie uprawnionemu mieszkania, opieki lekarskiej i domowej).&lt;/p&gt;

&lt;p&gt;Jak wynika z powyższego, na wysokość alimentów wpływają dwa czynniki: usprawiedliwione potrzeby uprawnionego (nie uwzględnia się potrzeb &lt;em&gt;„nieusprawiedliwionych”&lt;/em&gt; - nauki kolejnego języka obcego, wyjazdów na drogie zagraniczne wakacje, luksusowych ubrań) oraz możliwości zarobkowe i majątkowe zobowiązanego (ocenia się możliwości, a nie realne zarobki, co oznacza, że zobowiązany celowo podejmujący pracę poniżej swoich kwalifikacji może zostać oceniony tak, jak gdyby pracował i zarabiał zgodnie ze swoim wykształceniem i doświadczeniem). Poza tym, jeżeli osoba zobowiązana do alimentów pozbyła się bez ważnego powodu - w okresie 3 lat przed rozpoczęciem postępowania sądowego - swego majątku lub zrezygnowała z pracy, to sąd ustali wysokość alimentów tak, jak gdyby ta zmiana nie nastąpiła.&lt;/p&gt;

&lt;p&gt;Wysokość świadczenia alimentacyjnego określa się więc &lt;strong&gt;indywidualnie w każdym konkretnym przypadku&lt;/strong&gt; - inaczej będzie się kształtować obowiązek alimentacyjny względem dziecka zdrowego, inaczej względem dziecka chorego, a jeszcze inaczej względem byłego małżonka lub rodzica. Pamietajmy, że celem alimentów nie jest &lt;em&gt;„ukaranie”&lt;/em&gt; zobowiązanego, a zaspokojenie potrzeb uprawnionego.&lt;/p&gt;

&lt;h4 id=&quot;co-nie-wpływa-na-zakres-obowiązku-alimentacyjnego&quot;&gt;Co nie wpływa na zakres obowiązku alimentacyjnego?&lt;/h4&gt;
&lt;p&gt;Na zakres obowiązku alimentacyjnego nie wpływają &lt;strong&gt;świadczenia z pomocy społecznej&lt;/strong&gt;, &lt;strong&gt;świadczenia z funduszu alimentacyjnego&lt;/strong&gt;, a także &lt;strong&gt;świadczenia dla rodziny zastępczej&lt;/strong&gt;. Ponadto, na zakres obowiązku alimentacyjnego nie wpływa rodzicielskie świadczenie uzupełniające, czyli tzw. &lt;strong&gt;500+&lt;/strong&gt;. Wszystkie te świadczenia, nawet jeżeli są pobierane przez uprawnionego lub jego przedstawiciela ustawowego, pomija się przy ustalaniu wysokości alimentów.&lt;/p&gt;

&lt;h4 id=&quot;kogo-obciąża-obowiązek-alimentacyjny&quot;&gt;Kogo obciąża obowiązek alimentacyjny?&lt;/h4&gt;
&lt;p&gt;Obowiązek alimentacyjny obciąża przede wszystkim &lt;strong&gt;krewnych w linii prostej&lt;/strong&gt; (tj. wstępnych i zstępnych) oraz &lt;strong&gt;rodzeństwo&lt;/strong&gt;. Jeżeli wymagają tego zasady współżycia społecznego, obowiązek alimentacyjny może obciążać również &lt;strong&gt;ojczymów&lt;/strong&gt;, &lt;strong&gt;macochy&lt;/strong&gt; i &lt;strong&gt;pasierbów&lt;/strong&gt;.&lt;/p&gt;

&lt;p&gt;Poza tym, obowiązek alimentacyjny może obciążać &lt;strong&gt;byłego małżonka&lt;/strong&gt;. Będzie tak po pierwsze wtedy, kiedy jeden z byłych małżonków pozostaje w niedostatku, po drugie zaś wtedy, gdy jeden małżonek jest wyłącznie winny rozpadu pożycia, a poziom życia małżonka niewinnego zmalał po rozwodzie.&lt;/p&gt;

&lt;p&gt;Pamiętajmy, że obowiązek alimentacyjny obciąża zstępnych przed wstępnymi, a wstępnych przed rodzeństwem. Jeżeli jest kilku zstępnych lub wstępnych - obciąża bliższych stopniem przed dalszymi. Krewnych w tym samym stopniu obciąża obowiązek alimentacyjny w częściach odpowiadających ich możliwościom zarobkowym i majątkowym. Były małżonek jest natomiast obowiązany do alimentacji w pierwszej kolejności.&lt;/p&gt;

&lt;p&gt;Obowiązek alimentacyjny zobowiązanego w dalszej kolejności powstaje dopiero wtedy, gdy nie ma osoby zobowiązanej w bliższej kolejności albo gdy nie jest możliwe uzyskanie od takiej osoby świadczeń.&lt;/p&gt;

&lt;p&gt;Dla przykładu, osoba X posiada sporą rodzinę: dziadków, rodziców, dorosłe dzieci, rodzeństwo i byłego małżonka. Jeżeli popadnie w niedostatek, to będzie mogła żądać alimentów w pierwszej kolejności od byłego małżonka, a następnie od dzieci, rodziców, dziadków, a dopiero na końcu od rodzeństwa.&lt;/p&gt;

&lt;h4 id=&quot;kiedy-można-przestać-płacić-na-dziecko&quot;&gt;Kiedy można przestać &lt;em&gt;„płacić na dziecko”&lt;/em&gt;?&lt;/h4&gt;
&lt;p&gt;Dopóki &lt;strong&gt;dziecko jest niepełnoletnie, rodzic nie może uchylić się od swego obowiązku alimentacyjnego&lt;/strong&gt;, niezależnie od okoliczności. Bez znaczenia pozostaje, czy mamy z dzieckiem dobre relacje oraz, jakie są zarobki drugiego rodzica.&lt;/p&gt;

&lt;p&gt;Ogółem można powiedzieć, że rodzice są zobowiązani do świadczeń alimentacyjnych względem dziecka, które nie jest jeszcze w stanie utrzymać się samodzielnie, nawet jeżeli jest już pełnoletnie. Inaczej rzecz będzie wyglądać w przypadku dziecka, które po ukończeniu liceum pójdzie do pracy, a inaczej w przypadku dziecka, które rozpocznie studia i nie będzie mogło pracować na pełen etat. Z obowiązku alimentacyjnego nie zwalnia automatycznie ani ukończenie przez dziecko oznaczonego roku życia, ani nawet podjęcie przez dziecko pracy.&lt;/p&gt;

&lt;p&gt;Rodzic może jednak uchylić się od świadczeń alimentacyjnych na rzecz dziecka pełnoletniego, jeżeli &lt;strong&gt;świadczenia te są połączone z nadmiernym dla niego uszczerbkiem&lt;/strong&gt;,  albo, jeśli &lt;strong&gt;dziecko nie dokłada starań w celu uzyskania możliwości samodzielnego utrzymania się&lt;/strong&gt; (np. zostaje skreślone z listy studentów). Rodzic może zaprzestać płacenia alimentów również wtedy, kiedy &lt;strong&gt;dziecko ma majątek&lt;/strong&gt;, który przynosi dochody wystarczające na pokrycie kosztów jego utrzymania.&lt;/p&gt;

&lt;h4 id=&quot;czy-z-powodu-pandemii-można-żądać-zmniejszenia-alimentów&quot;&gt;Czy z powodu pandemii można żądać zmniejszenia alimentów?&lt;/h4&gt;
&lt;p&gt;Zmniejszenia alimentów &lt;strong&gt;można żądać w razie zmiany stosunków&lt;/strong&gt;. Za zmianę stosunków będzie uważana jakakolwiek zmiana w sferze możliwości zarobkowych i majątkowych zobowiązanego oraz w zakresie usprawiedliwionych potrzeb uprawnionego. Jeżeli zobowiązany bez swojej winy straci pracę lub inne źródło dochodu, to może z tego powodu żądać zmniejszenia alimentów, które płaci na rzecz innej osoby.&lt;/p&gt;

&lt;p&gt;Oznacza to, że &lt;strong&gt;jeśli z powodu pandemii straciliśmy pracę lub nasza działalność przestała przynosić dochody, to możemy starać się o zmniejszenie świadczeń alimentacyjnych&lt;/strong&gt;. Pamiętajmy jednak, że będziemy musieli wykazać w sądzie fakt zmniejszenia się dochodów (lub zwiększenia się naszych koniecznych wydatków), bo samo wystąpienie globalnej pandemii - choć dramatyczne i niespodziewane - nie będzie prowadzić do obniżenia alimentów.&lt;/p&gt;

&lt;h4 id=&quot;czy-dziadkowie-mogą-żądać-zwrotu-alimentów-płaconych-na-wnuka&quot;&gt;Czy dziadkowie mogą żądać zwrotu alimentów płaconych na wnuka?&lt;/h4&gt;
&lt;p&gt;&lt;strong&gt;Osoba, która dostarcza uprawnionemu środków utrzymania, a nie ma takiego prawnego obowiązku, może żądać od osoby zobowiązanej do alimentów zwrotu poniesionych wydatków&lt;/strong&gt;. Zwrotu żądać mogą również osoby zobowiązane do świadczeń z tego powodu, że nie można w odpowiednim czasie tych świadczeń uzyskać od osoby, która jest zobowiązana w pierwszej kolejności.&lt;/p&gt;

&lt;p&gt;Dziadkowie mogą więc domagać się zwrotu alimentów płaconych na wnuka, jeśli płacili oni alimenty za swoje dziecko, które ignorowało sprawę (miało możliwość płacenia alimentów, ale tego zwyczajnie nie robiło), ewentualnie wtedy, kiedy tych alimentów nie można było od niego wyegzekwować (ponieważ np. ukryło swój majątek). Takie &lt;strong&gt;roszczenie przedawni się z upływem trzech lat&lt;/strong&gt;, więc lepiej się pospieszyć.&lt;/p&gt;

&lt;h4 id=&quot;czy-alimentów-można-się-zrzec&quot;&gt;Czy alimentów można się zrzec?&lt;/h4&gt;
&lt;p&gt;W orzecznictwie prezentowane jest jednolite stanowisko, zgodnie z którym &lt;strong&gt;nie jest dopuszczalne zrzeczenie się prawa do alimentów&lt;/strong&gt;. Nie jest to możliwe nawet wtedy, kiedy - w zamian za zrzeczenie się swego prawa - uprawniony otrzymuje od zobowiązanego jednorazowo dużą sumę pieniędzy.&lt;/p&gt;

&lt;p&gt;Nieco więcej kontrowersji wywołuje możliwość zrzeczenia się wymagalnych już rat alimentacyjnych, ale mimo wszystko większość prawników opowiada się za niedopuszczalnością takiego rozwiązania. Jeżeli zatem jesteśmy zobowiązani do płacenia alimentów, to odradzałabym kierowanie do uprawnionego propozycji zawarcia ugody, na mocy której zrzekłby się on alimentów w zamian za oznaczoną kwotę lub prawo.&lt;/p&gt;

&lt;p&gt;Prawo do alimentów jest prawem ściśle związanym z daną osobą, nie przechodzi na jej spadkobierców i nie może być zbyte. &lt;strong&gt;Wierzytelność z tytułu alimentów nie może być przedmiotem przelewu, egzekucji i nie może być umorzona przez potrącenie&lt;/strong&gt;.&lt;/p&gt;

&lt;h4 id=&quot;co-zrobić-kiedy-alimentów-żąda-rodzic-z-którym-nie-mamy-kontaktu-od-wielu-lat&quot;&gt;Co zrobić, kiedy alimentów żąda rodzic, z którym nie mamy kontaktu od wielu lat?&lt;/h4&gt;
&lt;p&gt;Od wykonania obowiązku alimentacyjnego &lt;strong&gt;można się uchylić, jeżeli żądanie alimentów jest sprzeczne z zasadami współżycia społecznego&lt;/strong&gt;. Żądanie alimentów od dziecka przez rodzica, który latami nie utrzymywał z dzieckiem kontaktu, sam nie płacił na nie alimentów lub znęcał się nad dzieckiem psychicznie i fizycznie, można uznać za naganne i naruszające zasady współżycia społecznego. Za takie może być uznane również żądanie alimentów przez osobę, która w sposób zawiniony doprowadziła do swego niedostatku (np. prowadziła nieodpowiedzialny tryb życia, bez powodu zrezygnowała z pracy).&lt;/p&gt;

&lt;p&gt;W stosunku do rodzeństwa zobowiązany może uchylić się od świadczeń alimentacyjnych także wtedy, kiedy są one połączone z nadmiernym uszczerbkiem dla niego lub dla jego najbliższej rodziny.&lt;/p&gt;

&lt;p&gt;Wpis zilustrowano obrazem Edgara Degasa &lt;em&gt;„Portret rodziny Bellellich”&lt;/em&gt;. Obraz powstał w latach 1958 - 1967, aktualnie znajduje się w paryskim Muzeum Orsay.&lt;/p&gt;</content><author><name>Edyta Kuś</name></author><summary type="html">Jaki jest zakres obowiązku alimentacyjnego? Realizacja obowiązku alimentacyjnego polega na dostarczaniu uprawnionemu potrzebnych mu środków utrzymania, a w przypadku małoletnich uprawnionych - również środków wychowania.</summary><media:thumbnail xmlns:media="http://search.yahoo.com/mrss/" url="http://localhost:4000/img/obowiazekalimentacyjny.jpg" /><media:content medium="image" url="http://localhost:4000/img/obowiazekalimentacyjny.jpg" xmlns:media="http://search.yahoo.com/mrss/" /></entry></feed>